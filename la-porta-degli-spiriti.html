<html xmlns="http://www.w3.org/1999/xhtml">
<head>
	<meta http-equiv='Content-type' content='text/html;charset=UTF-8'>
	<title>La porta degli spiriti</title>
	<link rel="stylesheet" href="css/style.css" type="text/css" media="all" />
</head>
<body>
	<p class="P2">La porta degli spiriti</p>
	<p class="P1">&nbsp;</p>
	<p class="P1">&nbsp;</p>
	<p class="P1">Gli antenati sono fra noi. Mai più lontani della Porta che Attende.</p>
	<p class="P1">&nbsp;</p>
	<p class="P1">Gli antenati non sono defunti. I morti non giacciono sottoterra. I loro spiriti soffiano nel vento inarrestabili, nella voce del fuoco, nei passi calmi. Prestate attenzione a queste cose e conoscerete i vostri cari estinti.</p>
	<p class="P1">&nbsp;</p>
	<p class="P1">Dimostrate rispetto con i doni e la preghiera. Mettete al corrente gli antenati delle questioni che vi riguardano, dei vostri spostamenti, delle fortune e delle tribolazioni.</p>
	<p class="P1">&nbsp;</p>
	<p class="P1">La vostra protezione proviene dalla Porta che Attende. Ascoltate gli spiriti, che proteggono il vostro focolare. Vi insegnano la saggezza, dispensano saggi consigli e prevedono il vostro destino.</p>
	<p class="P1">&nbsp;</p>
	<p class="P1">Ogni osso è una porta, che si apre oltre il muro del mondo. Ogni osso è una strada, percorsa da saggezza e potere. Ogni osso è lo steccato invisibile, che ci protegge dal male.</p>
	<p class="P1">&nbsp;</p>
	<p class="P1">Onorate gli antenati sopra i vostri focolari, nelle vostre sale, nella comunione dei vostri templi e nella solitudine dei vostri sepolcri.</p>
	<p class="P1">&nbsp;</p>
	<p class="P1">Proteggete gli antenati dalle bestie, dai ladri, dai sacerdoti profani e dagli stregoni. Non permettete ad alcuna creatura di rubarvi gli spiriti: come il focolare depredato si estingue, così il sepolcro profanato è disonorato.</p>
	<p class="P1">&nbsp;</p>
	<p class="P1">Vivete in comunione con i vostri spiriti. Onorateli dentro e fuori di voi. Non piangete i morti, ma rifugiatevi nel loro abbraccio e ascoltate le loro parole.</p>
</body>
</html>
