<html xmlns="http://www.w3.org/1999/xhtml">
<head>
	<meta http-equiv='Content-type' content='text/html;charset=UTF-8'>
	<title>La leggenda di casa Krately</title>
	<link rel="stylesheet" href="css/style.css" type="text/css" media="all" />
</head>
<body>
	<p class="P2">La leggenda di casa Krately</p>
	<p class="P1">&nbsp;</p>
	<p class="P2">di</p>
	<p class="P2">Baloth-Kul</p>
	<p class="P1">&nbsp;</p>
	<p class="P1">&nbsp;</p>
	<p class="P1">PERSONAGGI</p>
	<p class="P1">&nbsp;</p>
	<p class="P1">THEOPHON - imperiale, 24, ladro</p>
	<p class="P1">NIRIM - bosmer, 20, ladro</p>
	<p class="P1">SILANUS KRATELY - imperiale, 51, mercante</p>
	<p class="P1">DOMINITIA KRATELY - sua moglie, 40</p>
	<p class="P1">AELVA KRATELY - la figlia, 16</p>
	<p class="P1">MINISTES KRATELY - il figlio, 11</p>
	<p class="P1">&nbsp;</p>
	<p class="P1">Ambientazione: la famosa casa dei Krately infestata da fantasmi di Cheydinhal, primo e secondo piano, richiede uno scenario con una seconda storia in cui si svolge la maggior parte dell'azione.</p>
	<p class="P1">&nbsp;</p>
	<p class="P1">La scena è avvolta nell'oscurità.</p>
	<p class="P1">&nbsp;</p>
	<p class="P1">Si sente uno scricchiolio, dei passi sulle scale, il respiro di un uomo, però non si vede nulla.</p>
	<p class="P1">&nbsp;</p>
	<p class="P1">Poi una voce chiama dall'alto.</p>
	<p class="P1">&nbsp;</p>
	<p class="P1">AELVA (fuori scena)</p>
	<p class="P1">Ehi?!? C'è nessuno?</p>
	<p class="P1">&nbsp;</p>
	<p class="P1">MINISTES (fuori scena)</p>
	<p class="P1">Devo svegliare papà?</p>
	<p class="P1">&nbsp;</p>
	<p class="P1">AELVA (fuori scena)</p>
	<p class="P1">No, forse me lo sono solo immaginato...</p>
	<p class="P1">&nbsp;</p>
	<p class="P1">Dal piano di sopra arriva la luce di una lanterna e la figura sottile di una bella ragazza, AELVA, che discende nervosamente le scale che danno sulla destra della scena.</p>
	<p class="P1">&nbsp;</p>
	<p class="P1">Dalla luce della lanterna si vede che stiamo osservando il secondo piano di una casa vecchia e polverosa, con delle scale che salgono e altre che scendono, sempre sulla destra della scena. A sinistra della scena si trova invece un camino in pietra spento. Un tavolo, un baule chiuso e un armadio completano il mobilio.</p>
	<p class="P1">&nbsp;</p>
	<p class="P1">MINISTES (fuori scena)</p>
	<p class="P1">Aelva, che stai facendo?</p>
	<p class="P1">&nbsp;</p>
	<p class="P1">AELVA</p>
	<p class="P1">Mi sto solo assicurando che... Torna a letto, Ministes.</p>
	<p class="P1">&nbsp;</p>
	<p class="P1">Non appena la ragazza oltrepassa il tavolo, il bosme NIRIM scivola via prudentemente da dietro e attorno al suo campo visivo, evitando attentamente i punti di luce. Lei non sembra vederlo mentre lui le si avvicina con passi felpati sul duro pavimento di legno.</p>
	<p class="P1">&nbsp;</p>
	<p class="P1">Quando è quasi sopra di lei, si sente un RUMORE improvviso provenire dal basso. Questo fa balzare via il bosmer che si nasconde dietro il tavolo.</p>
	<p class="P1">&nbsp;</p>
	<p class="P1">La ragazza non sembra sentire il rumore e Nirim, spuntando da dietro il tavolo, la osserva.</p>
	<p class="P1">&nbsp;</p>
	<p class="P1">MINISTES (fuori scena)</p>
	<p class="P1">Trovato niente?</p>
	<p class="P1">&nbsp;</p>
	<p class="P1">AELVA</p>
	<p class="P1">No. Forse è stata solo la mia immaginazione ma sto andando a controllare giù.</p>
	<p class="P1">&nbsp;</p>
	<p class="P1">MINISTES (fuori scena)</p>
	<p class="P1">Il camino è acceso? Ho freddo.</p>
	<p class="P1">&nbsp;</p>
	<p class="P1">Aelva guarda verso il camino spento da tempo e lo stesso fa Nirim.</p>
	<p class="P1">&nbsp;</p>
	<p class="P1">AELVA</p>
	<p class="P1">Certo, è acceso. Non senti come crepita?</p>
	<p class="P1">&nbsp;</p>
	<p class="P1">MINISTES (fuori scena)</p>
	<p class="P1">Se lo dici tu...</p>
	<p class="P1">&nbsp;</p>
	<p class="P1">Aelva salta all'improvviso come se avesse sentito qualcosa che noi non abbiamo percepito. Rivolge la sua attenzione alle scale e poi più giù, al primo piano.</p>
	<p class="P1">&nbsp;</p>
	<p class="P1">AELVA</p>
	<p class="P1">Ehi?!?</p>
	<p class="P1">&nbsp;</p>
	<p class="P1">Aelva, con la lanterna davanti a sé, inizia a scendere. Non sembra notare l'imperiale THEOPHON, con un grosso sacco e una lanterna, che la raggiunge a la supera.</p>
	<p class="P1">&nbsp;</p>
	<p class="P1">THEOPHON</p>
	<p class="P1">Mi scusi, signorina... La stavo solo derubando.</p>
	<p class="P1">&nbsp;</p>
	<p class="P1">Aelva continua la sua lenta e nervosa discesa dalle scale, ora visibili grazie alla sua lanterna. Si guarda attorno nella stanza dal soffitto basso, saccheggiata da cima a fondo, mentre al piano superiore l'azione continua.</p>
	<p class="P1">&nbsp;</p>
	<p class="P1">La lanterna di Theophon fornisce la fievole luce per il secondo piano.</p>
	<p class="P1">&nbsp;</p>
	<p class="P1">THEOPHON</p>
	<p class="P1">Cosa nascondi, Nirim? Te l'ho detto. Non possono né vederti né sentirti.</p>
	<p class="P1">&nbsp;</p>
	<p class="P1">Nirim, sottomesso, venne fuori da dietro al tavolo.</p>
	<p class="P1">&nbsp;</p>
	<p class="P1">NIRIM</p>
	<p class="P1">Non posso credere che siano tutti fantasmi. Sembrano così vivi.</p>
	<p class="P1">&nbsp;</p>
	<p class="P1">THEOPHON</p>
	<p class="P1">E' proprio quello che sconvolge di loro. Però non ci faranno del male. Rivivono il passato, come usano fare i fantasmi.</p>
	<p class="P1">&nbsp;</p>
	<p class="P1">NIRIM</p>
	<p class="P1">La notte in cui furono uccisi.</p>
	<p class="P1">&nbsp;</p>
	<p class="P1">THEOPHON</p>
	<p class="P1">Smettila di pensarci o diventerai nervoso. Ho arraffato a più non posso dal primo piano: candelabri in argento, seta, anche dell'oro... E tu?</p>
	<p class="P1">&nbsp;</p>
	<p class="P1">Nirim solleva e mostra il suo sacco vuoto.</p>
	<p class="P1">&nbsp;</p>
	<p class="P1">NIRIM</p>
	<p class="P1">Scusa, Theophon, stavo proprio per iniziare...</p>
	<p class="P1">&nbsp;</p>
	<p class="P1">THEOPHON</p>
	<p class="P1">Allora, datti da fare con quel baule. E' per questo che sei qui.</p>
	<p class="P1">&nbsp;</p>
	<p class="P1">NIRIM</p>
	<p class="P1">Oh, certo. Io ho il talento, tu le idee... e l'attrezzatura. Hai messo l'olio nella lanterna prima di venire, vero? Non posso lavorare al buio...</p>
	<p class="P1">&nbsp;</p>
	<p class="P1">THEOPHON</p>
	<p class="P1">Tranquillo, Nirim. Davvero. Non ci saranno sorprese.</p>
	<p class="P1">&nbsp;</p>
	<p class="P1">Nirim sobbalza quando appare sulle scale un ragazzino, MINISTES, che poi scende silenziosamente e va verso il camino. Quindi esegue il gesto di attizzare il fuoco, aggiungere la legna, smuovere le braci, sebbene non ci siano legna né attizzatoio né fuoco.</p>
	<p class="P1">&nbsp;</p>
	<p class="P1">THEOPHON</p>
	<p class="P1">Abbiamo tutto il tempo che vogliamo, amico. Nessuno si avvicina a questa casa. Se qualcuno vede la luce della tua lanterna, penserà che sono i fantasmi.</p>
	<p class="P1">&nbsp;</p>
	<p class="P1">Nirim inizia a forzare la serratura di un cassettone mentre Theophon apre un armadio e ne esamina il contenuto, tessuti fradici e in decomposizione, per lo più.</p>
	<p class="P1">&nbsp;</p>
	<p class="P1">Nirim è distratto, guarda il ragazzino.</p>
	<p class="P1">&nbsp;</p>
	<p class="P1">NIRIM</p>
	<p class="P1">Ehi, Theophon, quanto tempo fa sono morti?</p>
	<p class="P1">&nbsp;</p>
	<p class="P1">THEOPHON</p>
	<p class="P1">circa cinque anni fa. Perché lo chiedi?</p>
	<p class="P1">&nbsp;</p>
	<p class="P1">NIRIM</p>
	<p class="P1">Così per dire.</p>
	<p class="P1">&nbsp;</p>
	<p class="P1">Mentre parlano, di sotto, Aelva, che ha controllato la piccola stanza, fa il gesto di chiudere a chiave la porta principale.</p>
	<p class="P1">&nbsp;</p>
	<p class="P1">THEOPHON</p>
	<p class="P1">Mica ti avevo già raccontato la storia?</p>
	<p class="P1">&nbsp;</p>
	<p class="P1">NIRIM</p>
	<p class="P1">No, mi hai detto solo che conoscevi un posto in cui andare a rubare, dove non ci abita nessuno, eccetto i fantasmi. Pensavo che stessi scherzando.</p>
	<p class="P1">&nbsp;</p>
	<p class="P1">THEOPHON</p>
	<p class="P1">Nessuno scherzo, amico. Cinque anni fa i Krately vivevano qui. Brave persone. Hai visto la figlia Aelva e il piccolo Ministes. I genitori erano Silenus e Dominitia, se ricordo bene.</p>
	<p class="P1">&nbsp;</p>
	<p class="P1">Nirim finalmente apre il cassettore e comincia a frugarci dentro. Nel fratempo, Ministes si stacca dal "fuoco", apparentemente riscaldato, e si ferma in cima alle scale di sotto.</p>
	<p class="P1">&nbsp;</p>
	<p class="P1">MINISTES</p>
	<p class="P1">Ehi!</p>
	<p class="P1">&nbsp;</p>
	<p class="P1">La voce del ragazzo fa sobbalzare Nirim, Theophon e Aelva.</p>
	<p class="P1">&nbsp;</p>
	<p class="P1">AELVA</p>
	<p class="P1">Perché non sei a letto? Sto andando a controllare la cantina.</p>
	<p class="P1">&nbsp;</p>
	<p class="P1">MINISTES</p>
	<p class="P1">Ti aspetto.</p>
	<p class="P1">&nbsp;</p>
	<p class="P1">NIRIM</p>
	<p class="P1">Allora cos'è successo?</p>
	<p class="P1">&nbsp;</p>
	<p class="P1">THEOPHON</p>
	<p class="P1">Oh, sono stati fatti a pezzi.</p>
	<p class="P1">&nbsp;</p>
	<p class="P1">Quasi divorati completamente. Nessuno ha mai scoperto il colpevole. Anche se, circolavano certe voci...</p>
	<p class="P1">&nbsp;</p>
	<p class="P1">Aelva apre la porta della cantina e vi entra. La luce scompare dal primo piano. Ministes aspetta pazientemente in cima alle scale, canticchiando una canzoncina tra sé e sé.</p>
	<p class="P1">&nbsp;</p>
	<p class="P1">NIRIM</p>
	<p class="P1">Che genere di voci?</p>
	<p class="P1">&nbsp;</p>
	<p class="P1">Theophon, dopo avere finito di rovistare nell'armadio, aiuta Nirim a tirare fuori l'oro dal cassettone.</p>
	<p class="P1">&nbsp;</p>
	<p class="P1">THEOPHON</p>
	<p class="P1">Non male, eh? Oh, le voci. Bene, dicono che la vecchia Dominitia fosse una strega prima di sposare Silenus. Rinunciò a tutto per lui, per essere una buona moglie e una buona madre. Ma le altre streghe non la presero molto bene. La trovarono e inviarono una strana creatura qui, di notte. Qualcosa di orribile, una roba da incubo.</p>
	<p class="P1">&nbsp;</p>
	<p class="P1">MINISTES</p>
	<p class="P1">Aelva? Aelva, perché ci metti tanto?</p>
	<p class="P1">&nbsp;</p>
	<p class="P1">NIRIM</p>
	<p class="P1">Dio, dobbiamo vederli ammazzare proprio sotto i nostri occhi?</p>
	<p class="P1">&nbsp;</p>
	<p class="P1">MINISTES</p>
	<p class="P1">Aelva!</p>
	<p class="P1">&nbsp;</p>
	<p class="P1">SILENUS (fuori scena)</p>
	<p class="P1">Cosa succede laggiù? Smettila di giocare, ragazzo, vai a dormire.</p>
	<p class="P1">&nbsp;</p>
	<p class="P1">MINISTES</p>
	<p class="P1">Papà!</p>
	<p class="P1">&nbsp;</p>
	<p class="P1">Ministes, spaventato, corre su per le scale. Durante la corsa urta Nirim che capitombola. Il ragazzo non sembra notarlo e continua a correre verso la veranda coperta del terzo piano che è completamente al buio, fuori scena.</p>
	<p class="P1">&nbsp;</p>
	<p class="P1">THEOPHON</p>
	<p class="P1">Tutto bene?</p>
	<p class="P1">&nbsp;</p>
	<p class="P1">Nirim si alza, pallido in volto.</p>
	<p class="P1">&nbsp;</p>
	<p class="P1">NIRIM</p>
	<p class="P1">Lascia stare! Mi ha toccato?!? Come può toccarmi se è un fantasma?!</p>
	<p class="P1">&nbsp;</p>
	<p class="P1">THEOPHON</p>
	<p class="P1">Be'... certo che possono. Perlomeno alcuni di essi. Avrai sentito parlare degli spiriti degli antenati che sorvegliano le tombe e di quel fantasma del re che avevano a Daggerfall? Se non possono toccarti, a che servono? Pensavi che ti sarebbe passato attraverso il corpo senza che tu lo notassi?</p>
	<p class="P1">&nbsp;</p>
	<p class="P1">NIRIM</p>
	<p class="P1">Sì!</p>
	<p class="P1">&nbsp;</p>
	<p class="P1">SILENUS, l'uomo di casa, viene giù dalle scale cautamente.</p>
	<p class="P1">&nbsp;</p>
	<p class="P1">DOMINITIA (fuori scena)</p>
	<p class="P1">Non lasciarci soli, Silenus! Veniamo con te!</p>
	<p class="P1">&nbsp;</p>
	<p class="P1">SILENUS</p>
	<p class="P1">Aspetta, è buio. Fammi fare un po' di luce.</p>
	<p class="P1">&nbsp;</p>
	<p class="P1">Silenus si dirige verso il camino spento, allunga la mano e immediatamente in essa appare una torcia accesa. Nirim si ritrae, inorridito.</p>
	<p class="P1">&nbsp;</p>
	<p class="P1">NIRIM</p>
	<p class="P1">L'ho sentito! Ho sentito il calore del fuoco!</p>
	<p class="P1">&nbsp;</p>
	<p class="P1">SILENUS</p>
	<p class="P1">Venite giù. Va tutto bene.</p>
	<p class="P1">&nbsp;</p>
	<p class="P1">Ministes conduce sua madre DOMINITIA giù per le scale e si uniscono a Silenus.</p>
	<p class="P1">&nbsp;</p>
	<p class="P1">THEOPHON</p>
	<p class="P1">Non capisco perché sei così spaventato, Nirim. Devo dire che sono deluso. Non immaginavo che fossi superstizioso.</p>
	<p class="P1">&nbsp;</p>
	<p class="P1">Theophon sale le scale.</p>
	<p class="P1">&nbsp;</p>
	<p class="P1">NIRIM</p>
	<p class="P1">Dove stai andando?</p>
	<p class="P1">&nbsp;</p>
	<p class="P1">THEOPHON</p>
	<p class="P1">C'è un altro piano in cui cercare.</p>
	<p class="P1">&nbsp;</p>
	<p class="P1">NIRIM</p>
	<p class="P1">Possiamo andarcene?</p>
	<p class="P1">&nbsp;</p>
	<p class="P1">Nirim osserva come i tre che seguono Silenus e la sua torcia scendono le scale fino al primo piano.</p>
	<p class="P1">&nbsp;</p>
	<p class="P1">SILENUS</p>
	<p class="P1">Aelva? Dicci qualcosa, Aelva.</p>
	<p class="P1">&nbsp;</p>
	<p class="P1">THEOPHON</p>
	<p class="P1">Ecco, vedi? Se non ti piacciono i fantasmi, il tuo posto ideale è il terzo piano. Loro quattro sono giù adesso.</p>
	<p class="P1">&nbsp;</p>
	<p class="P1">Theophon sale le scale, fuori scena, ma Nirim rimane in cima alle scale e guarda la famiglia che sta giù. I tre cercano al primo piano, come aveva fatto Aelva e infine vanno verso la porta della cantina.</p>
	<p class="P1">&nbsp;</p>
	<p class="P1">NIRIM</p>
	<p class="P1">Tutti e... quattro?</p>
	<p class="P1">&nbsp;</p>
	<p class="P1">Silenus apre la porta della cantina.</p>
	<p class="P1">&nbsp;</p>
	<p class="P1">SILENUS</p>
	<p class="P1">Aelva? Che stai facendo giù in cantina?</p>
	<p class="P1">&nbsp;</p>
	<p class="P1">DOMINITIA</p>
	<p class="P1">La vedi?</p>
	<p class="P1">&nbsp;</p>
	<p class="P1">NIRIM</p>
	<p class="P1">Tutti e quattro, Theophon?</p>
	<p class="P1">&nbsp;</p>
	<p class="P1">SILENUS</p>
	<p class="P1">Credo di sì, ho visto qualcosa... Ehi, c'è nessuno?</p>
	<p class="P1">&nbsp;</p>
	<p class="P1">NIRIM</p>
	<p class="P1">E se sono cinque i fantasmi, Theophon?</p>
	<p class="P1">&nbsp;</p>
	<p class="P1">Silenus protende la sua torcia attraverso la porta spalancata della cantina, che viene immediatamente spenta. Il primo piano piomba nell'oscurità.</p>
	<p class="P1">&nbsp;</p>
	<p class="P1">Ministes, Dominitia e Silenus URLANO, ma non è possibile vedere quello che succede.</p>
	<p class="P1">&nbsp;</p>
	<p class="P1">Nirim è diventato quasi isterico e urla insieme a loro. Theophon corre giù dal terzo piano.</p>
	<p class="P1">&nbsp;</p>
	<p class="P1">THEOPHON</p>
	<p class="P1">Che succede?</p>
	<p class="P1">&nbsp;</p>
	<p class="P1">NIRIM</p>
	<p class="P1">E se sono cinque i fantasmi?!? L'uomo, sua moglie, la ragazza, il bambino e quello che li ha ammazzati?!?</p>
	<p class="P1">&nbsp;</p>
	<p class="P1">THEOPHON</p>
	<p class="P1">E cosa li ha ammazzati?</p>
	<p class="P1">&nbsp;</p>
	<p class="P1">NIRIM</p>
	<p class="P1">E se si tratta di un fantasma che può toccare anche noi?!?</p>
	<p class="P1">&nbsp;</p>
	<p class="P1">Proprio come gli altri!</p>
	<p class="P1">&nbsp;</p>
	<p class="P1">Dal primo piano, ora nell'oscurità, si sente il CIGOLIO di una porta che si apre, sebbene non sia visibile. Poi il rumore di piedi o zampe pesanti munite di artigli che, un passo alla volta, si avvicinano alle scale.</p>
	<p class="P1">&nbsp;</p>
	<p class="P1">THEPHON</p>
	<p class="P1">Non essere così sconvolto. Se può toccari, cosa ti fa pensare che potrebbe volerlo fare? Tutti gli altri non hanno nemmeno notato che eravamo qui.</p>
	<p class="P1">&nbsp;</p>
	<p class="P1">La luce della lanterna di Theophon si affievolisce leggermente. Lui la regola con attenzione.</p>
	<p class="P1">&nbsp;</p>
	<p class="P1">NIRIM</p>
	<p class="P1">Però... e se non si trattasse di un fantasma, Theophon? Se fosse la stessa creatura, che è ancora viva e non ha mangiato niente negli ultimi cinque anni?</p>
	<p class="P1">&nbsp;</p>
	<p class="P1">I passi, fattisi intanto più lenti ma anche più pesanti, si sentono ora sulle scale e chiunque o qualsiasi cosa sia a provocarli, non è visibile. Nirim nota che la luce della lanterna comincia ad affievolirsi nonostante Theophon cerchi freneticamente di tenerla accesa.</p>
	<p class="P1">&nbsp;</p>
	<p class="P1">NIRIM</p>
	<p class="P1">Avevi detto di aver riempito d'olio la lampada!</p>
	<p class="P1">&nbsp;</p>
	<p class="P1">La luce si spegne del tutto e la scena viene avvolta dall'oscurità.</p>
	<p class="P1">&nbsp;</p>
	<p class="P1">NIRIM</p>
	<p class="P1">Mi avevi giurato di aver riempito d'olio la lampada!</p>
	<p class="P1">&nbsp;</p>
	<p class="P1">Altri passi e un orrendo, terrificante ULULATO. Gli uomini GRIDANO terrorizzati.</p>
	<p class="P1">&nbsp;</p>
	<p class="P1">Cala il sipario.</p>
</body>
</html>
