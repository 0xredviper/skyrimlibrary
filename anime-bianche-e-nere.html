<html xmlns="http://www.w3.org/1999/xhtml">
<head>
	<meta http-equiv='Content-type' content='text/html;charset=UTF-8'>
	<title>Anime bianche e nere</title>
	<link rel="stylesheet" href="css/style.css" type="text/css" media="all" />
</head>
<body>
	<p class="P2">Anime bianche e nere</p>
	<p class="P1">&nbsp;</p>
	<p class="P1">&nbsp;</p>
	<p class="P1">La natura dell'anima non può essere conosciuta. Ogni stregone che ci ha provato è svanito senza lasciare traccia. Ciò che si sa è che le anime sono una fonte di energia mistica che può essere raccolta.</p>
	<p class="P1">&nbsp;</p>
	<p class="P1">Tutte le creature, vive o morte, ricevono energia da un'anima. Senza, sarebbero solo un ammasso di carne o mucchi di ossa. Questa forza animatrice può essere racchiusa dentro una gemma dell'anima, se la gemma ne è in grado. Dalla gemma, l'energia può essere trasmessa a oggetti magici.</p>
	<p class="P1">&nbsp;</p>
	<p class="P1">Secoli di esperimenti hanno dimostrato che esistono anime bianche e nere. Solo le rare gemme dell'anima nere possono contenere l'anima di una creatura superiore, quale un uomo o un elfo. Mentre le anime di creature inferiori possono essere contenute in gemme di diversi colori, tutte classificate come gemme dell'anima bianche. Da qui la divisione delle anime in bianche e nere.</p>
	<p class="P1">&nbsp;</p>
	<p class="P1">Le anime bianche sono molto più sicure di quelle nere, sebbene non siano altrettanto potenti. Gli studenti principianti di Misticismo non dovrebbero occuparsi di anime o di gemme dell'anima nere. Anche se si volesse ignorare la condanna della gilda contro le arti necromantiche utilizzate per conferire energia alle gemme dell'anima nere, manipolarle a lungo è pericoloso. Se la gemma non è esattamente della stessa dimensione dell'anima che contiene, piccoli frammenti dell'anima di chi compie la magia potrebbero essere catturati quando la si manipola.</p>
</body>
</html>
