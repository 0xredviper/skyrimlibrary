<html xmlns="http://www.w3.org/1999/xhtml">
<head>
	<meta http-equiv='Content-type' content='text/html;charset=UTF-8'>
	<title>Prelevare il veleno del ragno congelante</title>
	<link rel="stylesheet" href="css/style.css" type="text/css" media="all" />
</head>
<body>
	<p class="P2">Prelevare il veleno del ragno</p>
	<p class="P2">congelante</p>
	<p class="P1">&nbsp;</p>
	<p class="P1">&nbsp;</p>
	<p class="P1">Le mie riserve di veleno di ragno congelante sono quasi esaurite. Le ferite riportate nel mio ultimo incontro con questi aracnidi letali mi impediscono di procurarmene altre e a questo scopo ho deciso di assoldarti.</p>
	<p class="P1">&nbsp;</p>
	<p class="P1">Prelevare il veleno di ragno congelante non è un compito difficile, ma comporta qualche rischio. Ho redatto questa breve guida nella speranza che ti aiuti a non cadere nei miei stessi errori.</p>
	<p class="P1">&nbsp;</p>
	<p class="P1">Generalmente, i ragni congelanti si rifugiano nelle caverne. Queste creature non rifuggono le gelide temperature nordiche poiché, come dice il nome, sono quasi completamente immuni al freddo.</p>
	<p class="P1">&nbsp;</p>
	<p class="P1">Quando il cibo inizia a scarseggiare, il ragno deve avventurarsi all'esterno per cacciare le prede nelle regioni selvagge. Ciò nonostante, questi diavoli a otto zampe preferiscono solitamente sorprendere le sventurate creature che si addentrano nelle caverne in cerca di riparo.</p>
	<p class="P1">&nbsp;</p>
	<p class="P1">Il modo più semplice di trovare un nido di ragni congelanti è individuare le grosse ragnatele. Ma attenzione a non rimanere impigliato: queste ragnatele sono abbastanza forti da intrappolare un uomo adulto. Come entrerai in contatto con quei fili appiccicosi, liberarsi senza l'aiuto di qualcuno ti risulterà praticamente impossibile.</p>
	<p class="P1">&nbsp;</p>
	<p class="P1">Inoltre, non perdere di vista il soffitto. Il ragno congelante è tanto silenzioso quanto agile: può piombarti in testa affondandoti nella schiena le sue estremità velenifere in men che non si dica.</p>
	<p class="P1">&nbsp;</p>
	<p class="P1">L'importante è trovare il ragno congelante prima che ti trovi lui. A quel punto, prelevare il veleno sarà un gioco da ragazzi. Uccidere queste creature in uno scontro diretto non è poi così difficile, poiché si affidano alle loro ragnatele per immobilizzare la preda. Se tendi a favorire le arti arcane, dimenticati gli incantesimi del ghiaccio. Anzi, opta per la magia del fuoco.</p>
	<p class="P1">&nbsp;</p>
	<p class="P1">E con questo ti saluto e ti auguro una buona caccia. Ricordati: puoi tenerti qualsiasi bottino rimasto impigliato nella tela del ragno.</p>
	<p class="P1">&nbsp;</p>
	<p class="P1">Più grande è il buco e più grosso è il ragno.</p>
</body>
</html>
