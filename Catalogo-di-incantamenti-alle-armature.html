    <html>

    <head>
        <meta http-equiv="Content-Type" content="text/html; charset=UTF-8" />
        <title>Catalogo di incantamenti alle armature</title>
        <link rel="stylesheet" href="css/style.css" type="text/css" media="all" />
    </head>

    <body>
        <div style="text-align: center;">Catalogo di incantamenti per</div>
        <div style="text-align: center;">armature</div>
        <div style="text-align: center;">
            <br/>
        </div>
        <div style="text-align: center;">di</div>
        <div style="text-align: center;">YVonne Bienne</div>
        <div style="text-align: center;">Ricercatore del Sinodo</div>
        <div>
            <br/>
        </div>
        <div>
            <br/>
        </div>
        <div>In questo catalogo sono contenute tutte le varietà di incantamenti per armature accessibili ai maghi odierni. Lungi da me affermare che la lista sia completa. Spesso e volentieri vengono fatte nuove scoperte e svelati nuovi incantamenti e questo libro diventerà sicuramente obsoleto. Coloro che seguiranno potranno modificarlo all'occorrenza.</div>
        <div>
            <br/>
        </div>
        <div>Gli incantamenti più comuni per corazze e indumenti servono ad aumentare la salute, la magicka o il vigore. Fortificare la salute è comune tra i guerrieri: li rende più difficili da uccidere, vincolando maggiormente il corpo con la forza vitale. Fortificare la magicka è più comune con gli indumenti: i maghi tendono a evitare corazze ingombranti e restrittive, e possono lanciare più magie prima di esaurire la riserva di magicka. Fortificare il vigore è una scelta secondaria per i guerrieri: si stancano più lentamente, ma le ferite sono ugualmente letali.</div>
        <div>
            <br/>
        </div>
        <div>C'è una vasta gamma di attributi fisici o mentali, o abilità, che possono essere fortificati con gli incantamenti. L'unico limite è l'immaginazione del mago. Tra gli esempi migliori ci sono il tiro con l'arco, la furtività, il misticismo e la capacità di trasportare oggetti. Lo scopo è sempre piuttosto mirato. Ci sono addirittura dei guanti che sono incantati per amplificare le abilità di incantamento di chi li indossa.</div>
        <div>
            <br/>
        </div>
        <div>Un'altra forma comune di incantamento per armatura sono le resistenze. Le resistenze elementali sono leggermente più semplici da reperire e conferiscono una vulnerabilità minore al fuoco, al gelo e all'elettricità. Esistono anche delle resistenze al veleno e degli incantamenti in grado di resistere a qualsiasi forma di magia.</div>
        <div>
            <br/>
        </div>
        <div>Un'accoppiata non comune di incantamenti è quella per respirare sott'acqua con l'attenuazione. Il primo consente di nuotare sott'acqua per un tempo indefinito, mentre il secondo soffoca completamente i rumori dell'armatura permettendo a chi lo indossa di muoversi più silenziosamente. Si dice che l'attenuazione sia la pigra soluzione di un mago a un problema che potrebbe essere risolto con abiti e indumenti.</div>
        <div>
            <br/>
        </div>
        <div>Gli incantamenti più rari incrementano la velocità di recupero di salute, magicka e vigore. Le ferite del portatore guariscono automaticamente, persino nel mezzo della battaglia. Normalmente, i maghi recuperano energia magica a un passo moderato, mentre indossando questa corazza il recupero aumenta ulteriormente. Lo stesso vale per gli incantamenti di recupero del vigore: il portatore si stanca come sempre, ma reintegra le forze molto più velocemente.</div>
    </body>

    </html>