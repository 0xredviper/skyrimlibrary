<html xmlns="http://www.w3.org/1999/xhtml">
<head>
	<meta http-equiv='Content-type' content='text/html;charset=UTF-8'>
	<title>L'ultima danza di Lord Jornibret</title>
	<link rel="stylesheet" href="css/style.css" type="text/css" media="all" />
</head>
<body>
	<p class="P2">L'ultima danza di Lord Jornibret</p>
	<p class="P2">(Tradizionale)</p>
	<p class="P1">&nbsp;</p>
	<p class="P1">&nbsp;</p>
	<p class="P1">Strofa I per le donne:</p>
	<p class="P1">Ogni stagione invernale,</p>
	<p class="P1">tranne per causa</p>
	<p class="P1">di una guerra o altro</p>
	<p class="P1">(una vera seccatura in realtà),</p>
	<p class="P1">la regina di Rimmen e il suo consorte</p>
	<p class="P1">invitano i loro vassalli a saltellare.</p>
	<p class="P1">In ognuno dei balli,</p>
	<p class="P1">il primo uomo nel salone</p>
	<p class="P1">è Lord Ogin Jornibret di Gaer,</p>
	<p class="P1">la sventura di ogni bella fanciulla.</p>
	<p class="P1">&nbsp;</p>
	<p class="P1">Ritornello per le donne:</p>
	<p class="P1">Oh, mie care signore, state attente.</p>
	<p class="P1">Mie carissime, carissime</p>
	<p class="P1">signore, siate caute.</p>
	<p class="P1">Sebbene sia un uomo avvenente,</p>
	<p class="P1">se solo osate prendere la sua bella mano,</p>
	<p class="P1">l'indecente sottile incantesimo sarà lanciato</p>
	<p class="P1">e il vostro primo ballo con lui sarà l'ultimo.</p>
	<p class="P1">&nbsp;</p>
	<p class="P1">Strofa I per gli uomini:</p>
	<p class="P1">A questo evento mondano</p>
	<p class="P1">chiunque si recò</p>
	<p class="P1">conosceva gli inchini e le posture</p>
	<p class="P1">e i passi di tutte le danze.</p>
	<p class="P1">La regina di Rimmen e il suo consorte</p>
	<p class="P1">ordinarono di una tromba la squillante voce,</p>
	<p class="P1">allora non vi poté essere indecisione</p>
	<p class="P1">mentre i festaioli prendevan posizione.</p>
	<p class="P1">Per la prima danza solo le signore, tenute</p>
	<p class="P1">a distanza da quegli uomini come Lord Jornibret.</p>
	<p class="P1">&nbsp;</p>
	<p class="P1">Ritornello per gli uomini:</p>
	<p class="P1">Oh, cari compagni, spiegate.</p>
	<p class="P1">Fratelli, potete aiutare nel rendere chiaro:</p>
	<p class="P1">gli uomini lo fanno sempre da anni interi,</p>
	<p class="P1">lasciar le belle fanciulle in lacrime</p>
	<p class="P1">prima che la nota finale abbia squillato.</p>
	<p class="P1">E il vostro primo ballo con lui sarà l'ultimo.</p>
	<p class="P1">&nbsp;</p>
	<p class="P1">Strofa II per le donne:</p>
	<p class="P1">Lord Ogin Jornibret di Gaer</p>
	<p class="P1">guardava la briosa danza delle signore</p>
	<p class="P1">le più amabili del reame.</p>
	<p class="P1">Un giovane con un elmo in pelle d'orso</p>
	<p class="P1">disse: "La regina di Rimmen e il suo consorte</p>
	<p class="P1">hanno riunito invero un bel passatempo.</p>
	<p class="P1">Quale bella signora voi preferite?".</p>
	<p class="P1">Lord Jornibret indicò: "Lei.</p>
	<p class="P1">Guardate che seno prorompente e che</p>
	<p class="P1">portamento.</p>
	<p class="P1">Ben si confà per me da amare e lasciare".</p>
	<p class="P1">&nbsp;</p>
	<p class="P1">Ritornello per le donne.</p>
	<p class="P1">&nbsp;</p>
	<p class="P1">Strofa II per gli uomini:</p>
	<p class="P1">L'uomo con la maschera di orso</p>
	<p class="P1">aveva lasciato il lord di Gaer</p>
	<p class="P1">prima che il ballo delle signore avesse fine.</p>
	<p class="P1">Quindi una tromba risuonò, annunciando</p>
	<p class="P1">che la regina di Rimmen e il suo consorte</p>
	<p class="P1">invitavano gli uomini a unirsi a corte.</p>
	<p class="P1">Sprezzante, passando oltre tutto il resto,</p>
	<p class="P1">Ogin si avvicinò alla fanciulla dal seno prorompente.</p>
	<p class="P1">Lei lo respinse ed evitò una vita di dolore.</p>
	<p class="P1">per una nuova fanciulla pura come la neve.</p>
	<p class="P1">&nbsp;</p>
	<p class="P1">Ritornello per gli uomini.</p>
	<p class="P1">&nbsp;</p>
	<p class="P1">Strofa III per le donne:</p>
	<p class="P1">Alla prima nota della banda,</p>
	<p class="P1">la bella sfiorò la mano di Ogin.</p>
	<p class="P1">Lei si complimentò per il suo solenne portamento,</p>
	<p class="P1">danzando sulla melodia del matrimonio</p>
	<p class="P1">della regina di Rimmen e il suo consorte.</p>
	<p class="P1">E' assai difficile invero comportarsi</p>
	<p class="P1">con grazia, senza cadere e nemmeno sbagliare,</p>
	<p class="P1">indossando pelli decorate e corsetti di cuoio,</p>
	<p class="P1">danzando leggeri con il più dolce dei sogni</p>
	<p class="P1">senza un solo stridio delle cuciture.</p>
	<p class="P1">&nbsp;</p>
	<p class="P1">Ritornello per le donne.</p>
	<p class="P1">&nbsp;</p>
	<p class="P1">Strofa III per gli uomini:</p>
	<p class="P1">I ritmi si elevarono per poi scendere,</p>
	<p class="P1">nessuno nella danza poteva eccellere</p>
	<p class="P1">con grazia mascolina e sincopatura,</p>
	<p class="P1">Lord Jornibret perfino fu ammirato</p>
	<p class="P1">dalla regina di Rimmen e il suo consorte.</p>
	<p class="P1">Come un leggiadro vascello entrando nel porto,</p>
	<p class="P1">egli silenziosamente scivola, celando il peso del cuoio.</p>
	<p class="P1">Lei sussurrò con tono fanciullescco: "L'ora è tarda,</p>
	<p class="P1">tuttavia non ho mai visto tanta grazia in un'armatura di pelle".</p>
	<p class="P1">Era un vero peccato che lui sapesse di doverla ferire.</p>
	<p class="P1">&nbsp;</p>
	<p class="P1">Ritornello per gli uomini.</p>
	<p class="P1">&nbsp;</p>
	<p class="P1">Strofa I per le donne:</p>
	<p class="P1">Il ritmo della melodia era furioso,</p>
	<p class="P1">lui iniziò a farsi curioso,</p>
	<p class="P1">dove mai la fanciulla era stata segregata.</p>
	<p class="P1">"Prima che questo ballo fosse richiesto</p>
	<p class="P1">dalla regina di Rimmen e dal suo consorte</p>
	<p class="P1">non vi vidi ballare con le altre signore".</p>
	<p class="P1">"Il mio abito si lacerò come giunsi alle danze",</p>
	<p class="P1">lei disse sorridente con la profonda voce di un uomo,</p>
	<p class="P1">"Le mie serve lavorano celermente per ripararlo,</p>
	<p class="P1">mentre indossavo un abito di pelle e un elmo d'orso".</p>
	<p class="P1">&nbsp;</p>
	<p class="P1">Ritornello per le donne.</p>
</body>
</html>
