<html xmlns="http://www.w3.org/1999/xhtml">
<head>
	<meta http-equiv='Content-type' content='text/html;charset=UTF-8'>
	<title>Mannimarco Re dei Vermi</title>
	<link rel="stylesheet" href="css/style.css" type="text/css" media="all" />
</head>
<body>
	<p class="P2">Mannimarco</p>
	<p class="P2">Re dei Vermi</p>
	<p class="P1">&nbsp;</p>
	<p class="P2">di</p>
	<p class="P2">Horicles</p>
	<p class="P1">&nbsp;</p>
	<p class="P1">&nbsp;</p>
	<p class="P1">Oh sacra Isola di Artaeum, dove la rosea luce aria infonde</p>
	<p class="P1">sulle alte torri e fra i fiori, delicate brezze carezzano</p>
	<p class="P1">dolci declivi di verde ammantati e scogliere fin sulle tonanti schiume sottostanti.</p>
	<p class="P1">Sempre entro i confini albergò, dagli albori al meriggio</p>
	<p class="P1">protetta dalle nebbie, questa mistica casa dell'Ordine Psijic;</p>
	<p class="P1">quei consiglieri dei re, cauti, saggi e giusti.</p>
	<p class="P1">&nbsp;</p>
	<p class="P1">Duecento e trenta anni da quanto il possente Reman cadde,</p>
	<p class="P1">due illustri sapienti studiarono nel cuore della dimora degli psijic.</p>
	<p class="P1">Caldo e luminoso il cuore di uno, gelido e oscuro il cuore dell'altro.</p>
	<p class="P1">Il secondo, il più folle, Mannimarco, si intrattenne in una danza mortale,</p>
	<p class="P1">la sua anima mutò in ossa e vermi, la via della Necromanzia.</p>
	<p class="P1">Irretendo e asservendo altre anime, scagliò un malvagio incantesimo.</p>
	<p class="P1">&nbsp;</p>
	<p class="P1">Il primo, Galerion possedeva magia salda e brillante come il giorno.</p>
	<p class="P1">Si confrontò con Mannimarco ai piedi della grigia Torre di Ceporah</p>
	<p class="P1">dicendo fiero: "Il tuo malvagio Misticismo non potrà sostenere il tuo potere</p>
	<p class="P1">e recando orrore nel mondo degli spiriti, i tuoi studi dovranno cessare".</p>
	<p class="P1">Mannimarco lo schernì, odiando con furore le vie della vita e della pace</p>
	<p class="P1">e ritornò alla sua oscura maestria, alle sue tinte, morte e putredine.</p>
	<p class="P1">&nbsp;</p>
	<p class="P1">Oh sacra Isola di Artaeum, quanto lentamente percepisti la minaccia,</p>
	<p class="P1">quale orrenda verità fu rivelata, quanto lieve fu la punizione.</p>
	<p class="P1">Mannimarco il demoniaco dall'isola dei sapienti fu inviato</p>
	<p class="P1">nel leggiadro Splendore dell'Alba, ancora più morti e anime da falciare.</p>
	<p class="P1">"Trovaste un lupo e inviaste la bestia tra i greggi di pecore",</p>
	<p class="P1">disse Galerion ai suoi maestri: "Il terrore si è insediato a Tamriel".</p>
	<p class="P1">&nbsp;</p>
	<p class="P1">"Non parlar di lui ancora", risposero i saggi dai grigi mantelli.</p>
	<p class="P1">Non fu la prima volta che Galerion giudicò i suoi maestri spietati,</p>
	<p class="P1">indifferenti al fato di uomini e terre, gelidi nel loro isolato palazzo.</p>
	<p class="P1">Non fu quella la prima volta che Galerion pensò: "È tempo di dar vita</p>
	<p class="P1">a un nuovo ordine per diffondere ovunque la vera magia, una potente Gilda dei Maghi".</p>
	<p class="P1">Ma era quello il tempo di lasciare infine l'incantevole e azzurra baia di Artaeum.</p>
	<p class="P1">&nbsp;</p>
	<p class="P1">Ma di Vanus Galerion abbiamo innumerevoli volte cantato prima d'ora,</p>
	<p class="P1">di come spezzò degli psijic le catene, portando la magia nel mondo.</p>
	<p class="P1">Nel corso degli anni vide della mano di Mannimarco il sinistro tocco</p>
	<p class="P1">attraverso i deserti, le foreste, le montagne, le città e i mari di Tamriel.</p>
	<p class="P1">L'oscura stretta allungarsi, svilupparsi simile a un orribile morbo</p>
	<p class="P1">con i suoi oscuri negromanti, raccogliendo arcani manufatti maledetti.</p>
	<p class="P1">&nbsp;</p>
	<p class="P1">Portarono a lui tali strumenti, folli stregoni e streghe,</p>
	<p class="P1">e portarono erbe e oli nel sangue corrotti nella sua caverna del peccato.</p>
	<p class="P1">Dolce veleno akaviri, polvere dei santi, faretre di pelle umana,</p>
	<p class="P1">funghi velenosi, radici e tant'altro, ingombrarono il suo alchemico scaffale.</p>
	<p class="P1">Simile a un ragno nella sua tela, risucchiò in sé tutto il loro potere,</p>
	<p class="P1">Mannimarco, Re dei Vermi, primo al mondo fra i vermi immortali.</p>
	<p class="P1">&nbsp;</p>
	<p class="P1">Corruzione su corruzione, finché la putrefazione non sprofondò nella sua stessa anima,</p>
	<p class="P1">sebbene mantenesse il nome di Mannimarco, il suo corpo e la sua mente</p>
	<p class="P1">non furono altro che un cadavere semovente mentre rigettava la sua umanità.</p>
	<p class="P1">Il sangue nelle sue vene mutò invece in un caos acido e velenoso.</p>
	<p class="P1">Il suo potere e la sua vita si rafforzarono con il crescere della sua crudele collezione.</p>
	<p class="P1">&nbsp;</p>
	<p class="P1">I più potenti erano quei manufatti, per lungo tempo maledetti fin dai giorni più remoti.</p>
	<p class="P1">&nbsp;</p>
	<p class="P1">Si dice che Galerion lasciò la gilda definendola "un acquitrino",</p>
	<p class="P1">ma la menzogna è un potente flusso che inquina il fiume del tempo.</p>
	<p class="P1">Galerion scorse l'ascesa di Mannimarco per mezzo di poteri sublimi,</p>
	<p class="P1">ai suoi maghi e cavalieri della luce egli disse: "Prima ch'io giunga al mio ultimo respiro,</p>
	<p class="P1">confrontarmi devo con la tirannia dei vermi e uccidere infine il non-morto".</p>
	<p class="P1">Li condusse a nord verso terre maledette, fino a un alto passo montano.</p>
	<p class="P1">&nbsp;</p>
	<p class="P1">Oh, coloro che sopravvissero alla battaglia dissero che fu cosa mai vista.</p>
	<p class="P1">Poderosa magicka come armatura, spada e ascia stregate come armi,</p>
	<p class="P1">Galerion gridò tonante: "Re dei Vermi, arrenditi e lascia i tuoi manufatti</p>
	<p class="P1">e il loro potere a me e potrai vivere finché giungerà il tuo momento".</p>
	<p class="P1">Una vuota risata rispose: "Sarai tu il primo a morire", replicò Mannimarco.</p>
	<p class="P1">Allora le armate dei maghi si scontrarono con inaudita e spaventosa forza.</p>
	<p class="P1">&nbsp;</p>
	<p class="P1">Immaginate immense onde di fiamme e gelo e la montagna tremare fragorosa,</p>
	<p class="P1">folgori variopinte scagliarsi avanti, crepitando in un lamento di drago.</p>
	<p class="P1">Come foglie, i maghi guerrieri volarono per ricadere in schiere dal cielo,</p>
	<p class="P1">cadaveri eruppero dalla terra per combattere, invocati dagli oscuri negromanti,</p>
	<p class="P1">e per essere abbattuti e ridotti al nulla con un flusso di luce divina.</p>
	<p class="P1">Un poderoso vortice di energia scatenato, cascate di sangue riversarsi nei fiumi.</p>
	<p class="P1">&nbsp;</p>
	<p class="P1">Simile al fragore del tuono nel cielo azzurro o al ruggito improvviso di un leone,</p>
	<p class="P1">simile ad affilati rasoi dilaniati delicati merletti ricamati,</p>
	<p class="P1">così Galerion con un semplice tocco fece scuotere la montagna alla sua base.</p>
	<p class="P1">La mortale orda cadde fatalmente, ma in risposta a quei lamenti di morte,</p>
	<p class="P1">dal profondo, la cosa che essi chiamavano Re dei Vermi risorse.</p>
	<p class="P1">In Nirn stesso urlò feroce durante lo scontro fra maghi e negromanti,</p>
	<p class="P1">&nbsp;</p>
	<p class="P1">con gli occhi ardenti di oscuro fuoco, spalancò le sue fauci sdentate,</p>
	<p class="P1">vomitando oscurità a ogni esalazione e respiro,</p>
	<p class="P1">ogni cosa nella fetida aria percepì della morte il gelido tocco.</p>
	<p class="P1">&nbsp;</p>
	<p class="P1">Nei cieli sopra la montagna, l'oscurità fu sopraffatta e impallidì,</p>
	<p class="P1">allora Mannimarco, Re dei Vermi, percepì i suoi tetri poteri svanire:</p>
	<p class="P1">i manufatti della morte scagliò con il suo putrido scheletrico artiglio.</p>
	<p class="P1">&nbsp;</p>
	<p class="P1">Mille fra giusti e malvagi perirono allora, di ciò è conferma la storia.</p>
	<p class="P1">Fra cui, ahimè, Vanus Galerion, colui che indicò la via,</p>
	<p class="P1">sembrò allora che Mannimarco fosse invero morto quel giorno.</p>
	<p class="P1">Sconfitti sembrarono i negromanti, i malvagi, gli orrendi stolti,</p>
	<p class="P1">di ritorno, nella Gilda dei Maghi i vittoriosi conservarono i maledetti strumenti,</p>
	<p class="P1">di lui, ancora vivente come non-morto, Mannimarco, Re dei Vermi.</p>
	<p class="P1">&nbsp;</p>
	<p class="P1">Bambini, prestate ascolto mentre le ombre attraversano le vostre dormienti capanne,</p>
	<p class="P1">e il villaggio rimane addormentato, le strade vuote dalle folle del giorno,</p>
	<p class="P1">e le lune rifulgono minacciose attraverso le nubi notturne,</p>
	<p class="P1">e il popolo del cimitero riposa, noi speriamo, in un eterno sonno,</p>
	<p class="P1">ascoltate e udirete il sussurrato suono dello strisciar di passi,</p>
	<p class="P1">quindi pregate di non sentire mai del Re dei Vermi il terrificante tocco.</p>
</body>
</html>
