<html xmlns="http://www.w3.org/1999/xhtml">
<head>
	<meta http-equiv='Content-type' content='text/html;charset=UTF-8'>
	<title>Nerevar Luna e Stella</title>
	<link rel="stylesheet" href="css/style.css" type="text/css" media="all" />
</head>
<body>
	<p class="P2">Nerevar Luna e Stella</p>
	<p class="P1">&nbsp;</p>
	<p class="P1">&nbsp;</p>
	<p class="P1">[Questa è una selezione da una serie di monografie di vari studiosi imperiali sulle leggende del popolo delle Terre di Cenere].</p>
	<p class="P1">&nbsp;</p>
	<p class="P1">Nei tempi antichi, gli elfi delle profondità e un grande esercito straniero proveniente dall'ovest giunsero per appropriarsi della terra dei dunmer. In quel tempo, Nerevar era il grande capo e signore della guerra del Popolo delle Case, tuttavia onorò gli Antichi Spiriti e le leggi tribali e divenne uno di noi.</p>
	<p class="P1">&nbsp;</p>
	<p class="P1">Pertanto, quando Nerevar giurò sul suo grande Anello degli Antenati, Un-Clan-Sotto-Luna-e-Stelle, di onorare il volere degli spiriti e i diritti della terra, tutte le tribù si unirono al Popolo delle Case per combattere un'immane battaglia sulla Montagna Rossa.</p>
	<p class="P1">&nbsp;</p>
	<p class="P1">Sebbene molti dunmer, uomini delle tribù e del popolo delle case, persero la vita sulla Montagna Rossa, i dwemer furono sconfitti. I loro magici manufatti furono distrutti e gli stranieri furono scacciati da quelle terre. Tuttavia, dopo quella grande vittoria, i capi delle Grandi Case, avidi di potere, trucidarono Nerevar in segreto e, proclamandosi divinità, ignorarono le promesse che Nerevar aveva fatto alle tribù.</p>
	<p class="P1">&nbsp;</p>
	<p class="P1">Ma si profetizzò che Nerevar sarebbe tornato di nuovo per scacciare i falsi dei. Con il potere del suo anello avrebbe mantenuto le sue promesse alle tribù, onorato gli spiriti e scacciato gli stranieri dalla terra.</p>
</body>
</html>
