    <html>

    <head>
        <meta http-equiv="Content-Type" content="text/html; charset=UTF-8" />
        <title>I misteri restaurati</title>
        <link rel="stylesheet" href="css/style.css" type="text/css" media="all" />
    </head>

    <body>
        <div style="text-align: center;">I misteri restaurati</div>
        <div style="text-align: center; ">Manuale pratico</div>
        <div style="text-align: center; ">
            <br/>
        </div>
        <div style="text-align: center; ">di</div>
        <div style="text-align: center; ">Wapna Neustra</div>
        <div style="text-align: center; ">Precettore emerito</div>
        <div>
            <br/>
        </div>
        <div>
            <br/>
        </div>
        <div>
            <br/>
        </div>
        <div>COSTITUISCE IL PRIMO: fà che la fonte di mana si colmata d'oro puro, poiché soltanto dall'oro puro possono gli animi essere emendati e i puri principi pazientemente ricavati dal caos del puro potere. Lascia cadere l'oro puro sulla superficie della fonte di mana. Provvedi a porre estrema cura per proteggere te stesso dalle insalubri tempeste della fonte, poiché attraverso tali assalti può la salute di chiunque essere completamente prosciugata.</div>
        <div>
            <br/>
        </div>
        <div>COSTITUISCE IL SECONDO: ricordati di portare con te questo manuale eccellente, così da poter pronunciare le necessarie parole senza esitazioni e senza errori e da non cagionar per negligenza il distacco dal corpo per te stesso e molto altro arrecando disordine nel mondo con i tuoi animi primordiali.</div>
        <div>
            <br/>
        </div>
        <div>COSTITUISCE IL TERZO: prendi nelle tue mani l'oggetto da rigenerare e sostienilo dinanzi a te nella fonte di mana ricaricata, pronunciando per tutto il tempo le dovute formule, che dovranno essere apprese assai rapidamente e senza errori da questo manuale, e solamente questo. Nonostante le ignobili calunnie di Kharneson e Rattor, le cui viscere sono erose dall'invidia per la mia grande sapienza, i quali giurano falsamente sull'efficacia dei loro stessi manuali, di gran lunga inferiori e fallaci.</div>
        <div>
            <br/>
        </div>
        <div>COSTITUISCE IL QUARTO: provvedi all'istante a risanare ogni tua lesione o ad avvalerti dei poteri della guarigione del Tempio dei Guaritori, poiché, sebbene l'agonia per ustione da mana debba essere sopportata da chiunque voglia rigenerare un prezioso mistero nella sua piena potenza, non è saggio far perdurare eccessivamente la sofferenza, e nemmeno tale sofferenza renderebbe maggiormente sublime il potere, nonostante le insensate speculazioni di Kharneson e Rattor, i cui errori e la cui perfidia sono evidenti anche al meno erudito dei critici.</div>
    </body>

    </html>