<html xmlns="http://www.w3.org/1999/xhtml">
<head>
	<meta http-equiv='Content-type' content='text/html;charset=UTF-8'>
	<title>Il canto degli alchimisti</title>
	<link rel="stylesheet" href="css/style.css" type="text/css" media="all" />
</head>
<body>
	<p class="P2">Il canto degli alchimisti</p>
	<p class="P2">Antiche leggende dei dwemer</p>
	<p class="P2">Parte V</p>
	<p class="P1">&nbsp;</p>
	<p class="P2">di</p>
	<p class="P2">Marobar Sul</p>
	<p class="P1">&nbsp;</p>
	<p class="P1">&nbsp;</p>
	<p class="P1">Quando l'alchimista di Re Maraneon dovette abbandonare la sua posizione</p>
	<p class="P1">dopo un esperimento di laboratorio che produsse un'esplosione,</p>
	<p class="P1">si sparse la voce che il re voleva</p>
	<p class="P1">un nuovo sapiente</p>
	<p class="P1">per miscelare le pozioni e gli infusi.</p>
	<p class="P1">Ma dichiarò che avrebbe scelto soltanto</p>
	<p class="P1">un individuo che conosceva i trucchi e gli strumenti.</p>
	<p class="P1">Il re rifiutava di assoldare ancora degli stolti.</p>
	<p class="P1">&nbsp;</p>
	<p class="P1">Dopo molto ponderare, discutere e dibattere</p>
	<p class="P1">il re scelse due assai eruditi candidati.</p>
	<p class="P1">Ianthippus Minthurk e Umphatic Faer,</p>
	<p class="P1">una coppia assai ambiziosa:</p>
	<p class="P1">rivaleggiarono per provare chi di loro fosse il migliore.</p>
	<p class="P1">Esordì il re: "Vi sarà una prova".</p>
	<p class="P1">si recarono in un'ampia camera con erbe, gemme, volumi,</p>
	<p class="P1">marmitte, coppe dosatrici, tutte avvolte in alte cupole cristalline.</p>
	<p class="P1">&nbsp;</p>
	<p class="P1">"Createmi un infuso che mi renda invisibile",</p>
	<p class="P1">rise il re con un tono che qualcuno definirebbe ridicolo.</p>
	<p class="P1">Così Umphatic Faer e Ianthippus Minthurk</p>
	<p class="P1">iniziarono a lavorare,</p>
	<p class="P1">triturando erbe, battendo metallo, raffinando strani oli,</p>
	<p class="P1">portando con cautela i loro calderoni al gorgogliante bagliore,</p>
	<p class="P1">ciascuno per proprio conto, così che i mortai miscelassero a dovere,</p>
	<p class="P1">talvolta sbirciando per vedere cosa l'altro combinava.</p>
	<p class="P1">&nbsp;</p>
	<p class="P1">Quando entrambi ebbero lavorato per quasi tre quarti d'ora</p>
	<p class="P1">sia Ianthippus Minthurk che Umphatic Faer ammiccarono</p>
	<p class="P1">vicendevolmente, certi ognuno di aver vinto.</p>
	<p class="P1">Disse Re Maraneon:</p>
	<p class="P1">"Ora dovrete provare le pozioni che avete preparato,</p>
	<p class="P1">prendete un cucchiaio e assaggiatele proprio dalla vostra coppa",</p>
	<p class="P1">Minthurk svanì non appena le sue labbra sfiorarono l'infuso,</p>
	<p class="P1">ma Faer assaggiò il suo e rimase visibile nell'apparenza.</p>
	<p class="P1">"Pensasti di miscelare argento, diamanti blue ed erba gialla!",</p>
	<p class="P1">rise il re: "Guarda in alto, Faer, fino sulla volta di vetro".</p>
	<p class="P1">La luce che ne discende dona agli ingredienti che scegliesti</p>
	<p class="P1">tonalità alquanto differenti".</p>
	<p class="P1">"Cosa si ottiene", chiese la voce fluttuante, fiera,</p>
	<p class="P1">"da una pozione di diamanti rossi, erba blu e oro?".</p>
	<p class="P1">"Per [dio dwemer]", disse Faer con un ghigno sul volto,</p>
	<p class="P1">"ho preparato una pozione per fortificare la mia stessa intelligenza".</p>
	<p class="P1">&nbsp;</p>
	<p class="P1">Nota dell'editore:</p>
	<p class="P1">&nbsp;</p>
	<p class="P1">Questa poesia è così chiaramente consona allo stile di Gor Felim che in realtà non necessita di alcun commentario. Notare il semplice schema AA/BB/CC delle rime, la metrica cantilenante ma decisamente sgraziata e le ricorrenti battute sui nomi ovviamente assurdi, Umphatic Faer e Ianthippus Minthurk. La farsa finale in cui lo stolto alchimista inventa una pozione per rendersi più scaltro per pura casualità, avrebbe attratto senz'altro il pubblico anti-intellettuale del periodo dell'Interregno, ma sarebbe stata senza dubbio respinta dai dwemer.</p>
	<p class="P1">&nbsp;</p>
	<p class="P1">Notare che perfino Morobar Sul rifiuta di nominare qualsiasi divinità dwemer. La religione dwemer, se così può essere realmente definita, è uno degli enigmi più complessi e difficoltosi della loro cultura.</p>
	<p class="P1">&nbsp;</p>
	<p class="P1">Nel corso dei millenni, il canto divenne una popolare canzone da taverna a High Rock, prima di scomparire del tutto infine, restando retaggio dei testi accademici. Proprio come gli stessi dwemer.</p>
</body>
</html>
