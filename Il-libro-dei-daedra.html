    <html>

    <head>
        <meta http-equiv="Content-Type" content="text/html; charset=UTF-8" />
        <title>Il libro dei daedra</title>
        <link rel="stylesheet" href="css/style.css" type="text/css" media="all" />
    </head>

    <body>
        <div style="text-align: center;">Il libro dei daedra</div>
        <div>
            <br/>
        </div>
        <div>
            <br/>
        </div>
        <div>
            <br/>
        </div>
        <div>[Questi sono brani estratti da questo lungo tomo, che descrivono la natura di ogni daedra.]</div>
        <div>
            <br/>
        </div>
        <div>Azura, la cui sfera d'influenza sono il tramonto e l'alba, i magici reami del fugace crepuscolo, conosciuti come Ombra Lunare, Madre della Rosa e Regina del Cielo Notturno.</div>
        <div>
            <br/>
        </div>
        <div>Boethiah, il cui dominio sono l'inganno, la cospirazione e i segreti disegni della morte, dell'assassinio, del tradimento e dell'illecito rovesciamento dell'autorità.</div>
        <div>
            <br/>
        </div>
        <div>Clavicus Vile, signore del soddisfacimento della brama di potere e del desiderio attraverso patti e arcani rituali d'invocazione.</div>
        <div>
            <br/>
        </div>
        <div>Hermaeus Mora, il cui dominio sono le ineluttabili maree del Fato, del passato e del futuro letti nei cieli e nelle stelle, nel cui regno sono celati i tesori della sapienza e della memoria.</div>
        <div>
            <br/>
        </div>
        <div>Hircine, signore della Caccia, dello Sport dei Daedra, del Grande Gioco e dell'Inseguimento, conosciuto come il Capocaccia e il Padre degli Uomini-bestia.</div>
        <div>
            <br/>
        </div>
        <div>Malacath, protettore dei disprezzati e degli esiliati, guardiano della Promessa Giurata e della Maledizione Sanguinaria.</div>
        <div>
            <br/>
        </div>
        <div>Mehrunes Dagon, il cui dominio sono la Distruzione, il Cambiamento, la Rivoluzione, l'Energia e l'Ambizione.</div>
        <div>
            <br/>
        </div>
        <div>Mephala, il cui dominio è celato ai mortali, conosciuta come il Ragno Tessitore, la Tessitrice, il Ragno. Tema dominante del suo volere sembra essere l'interferenza negli affari dei mortali per il proprio piacere.</div>
        <div>
            <br/>
        </div>
        <div>Meridia, il cui dominio è celato ai mortali, associata alle energie di tutte le cose viventi.</div>
        <div>
            <br/>
        </div>
        <div>Molag Bal, signore dell'asservimento e della sottomissione, bramoso di ghermire le anime dei mortali e di imbrigliarle sotto il suo dominio spargendo i semi del conflitto e della discordia nei loro regni.</div>
        <div>
            <br/>
        </div>
        <div>Namira, il cui dominio è la più antica Oscurità. Conosciuta come Spirito Daedra, signora di tutte le ombre e degli spiriti oscuri, associata con i ragni, gli insetti, le lumache e ogni altra ripugnante creatura che ispiri nei mortali una repulsione istintiva.</div>
        <div>
            <br/>
        </div>
        <div>Nocturnal, il cui dominio sono la notte e il buio, conosciuta anche con il nome di Signora della Notte.</div>
        <div>
            <br/>
        </div>
        <div>Peryte, la cui sfera è la gestione degli ordini più infimi dell'Oblivion, conosciuto anche come il Negriero.</div>
        <div>
            <br/>
        </div>
        <div>Sanguine, signore dell'edonismo, delle orge, della depravazione e dei piaceri passionali della più oscura natura.</div>
        <div>
            <br/>
        </div>
        <div>Sheogorath, signore della Follia, le cui motivazioni sono ignote.</div>
        <div>
            <br/>
        </div>
        <div>Vaermina, il cui dominio è il regno dei sogni e degli incubi dal quale si originano i più malefici auspici.</div>
        <div>
            <br/>
        </div>
        <div>[Nella sezione dedicata a Malacath è possibile trovare un riferimento di particolare interesse al FLAGELLO, benedetto da Malacath e dedicato agli scopi dei mortali. In breve, il riferimento suggerisce che qualsiasi daedra che osi invocare i poteri dell'arma verrà espulso nelle maree del nulla dell'Oblivion]</div>
        <div>
            <br/>
        </div>
        <div>"Dei leggendari manufatti dei daedra, molti sono ben noti, come la Stella di Azura e il Wabbajack di Sheogorath. Altri lo sono meno, come il Flagello, il Martello di Mackkan, la Sventura dei Daedra".</div>
        <div>
            <br/>
        </div>
        <div>"Eppure, sebbene Malacath benedì il flagello con un potere dannoso alla sua stirpe daedra, non pensò che potesse cadere in mani daedriche per servire come gingillo nella guerra privata tra caitiff e derelitti. Fu allora che maledì il manufatto cosicché, qualora un oscuro consanguineo avesse provato a invocarne i poteri, sarebbe stato fagocitato da un vuoto e abbandonato nel nulla dell'Oblivion per vagare alla ricerca del sentiero verso i mondi del Reale e dell'Irreale per l'eternità".</div>
    </body>

    </html>