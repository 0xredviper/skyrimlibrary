    <html xmlns="http://www.w3.org/1999/xhtml">

        <head>
            <meta http-equiv='Content-type' content='text/html;charset=UTF-8'>
            <title>Bestiario di Herebane: automi</title>
            <link rel="stylesheet" href="css/style.css" type="text/css" media="all" />
        </head>
        
    <body>
        <p class="P2">Bestiario di Herebane:</p>
        <p class="P2">automi nanici</p>
        <p class="P2"> </p>
        <p class="P2"> </p>
        <p class="P4">9 Focolare</p>
        <p class="P4"> </p>
        <p class="P4">I nani si sono estinti da molti anni e probabilmente è meglio così. Vedere uomini e donne grandi quanto un bambinone, e co<span class="T1">n </span>tanto di barba, sarebbe uno spettacolo inquietante. Eppure, qualsiasi cosa abbiano fatto i nani per spingere gli dei a distruggere una civiltà intera, dev’essere stato uno spettacolo straordinario.</p>
        <p class="P4"> </p>
        <p class="P4">I resti della loro civiltà sono seppelliti nel cuore delle montagne e gli studiosi e i ladri di <span class="T2">t</span>utto il mondo si immergono nelle rovine scheletriche delle città naniche come avvoltoi, per ripulire le ossa del passato: antichi saperi che aspettano di essere riesumati e tesori da scoprire. Ma in quelle sale dei dannati sono morti molti uomini, inconsapevoli che le rovine naniche non avrebbero ceduto quei tesori senza combattere.</p>
        <p class="P4"> </p>
        <p class="P5">Quando ero ancora un bambino, quelli d<span class="T2">el</span>la mia razza raccontavano d<span class="T2">el</span>le storie antiche, riguardo all’abilità dei nani nel costruire i loro congegni. Dicevano che prima della nostra epoca, i nani attingevano al potere della terra e brandivano il fuoco e i martelli per rimodellare l’acciaio e il bronzo con una brillantezza meccanica che ani<span class="T2">ma</span>va questi costrutti di metallo e magia ormai antichi. Nelle sale oscure e nelle camere al centro dell’incessante ronzio di ingranaggi e getti di vapore, questi automi giacciono in attesa di confondere o distruggere i potenziali predatori dei santuari nanici, come tetri guardiani delle ultime vestigia culturali di una razza morta.</p>
        <p class="P5"> </p>
        <p class="P6">Mi sono immerso nell’umida oscurità di Mzulft. Il lento sibili del vapore, il cigolio del metallo e il tintinnio dei vecchi ingranaggi che alimentano una città vuota, snerverebbero la maggior parte degli uomini. Nel buio potevo udire qualcosa muoversi rapidamente sul terreno all’esterno del mio campo visivo: quando calpestai i corpi dei predatori e degli studiosi che non ce l’avevano fatta, capii che quelli che vagavano per la sala non erano ratti.</p>
        <p class="P6"> </p>
        <p class="P6">Piccoli ragni meccanici mi presero di mira con movimenti rapidi, dei congegni spuntarono dalle mura e delle sfere si raddrizzarono: ingranaggi come gambe e balestre come braccia. Non ho potuto fare a meno di ammirare queste macchine costruite al solo scopo di uccidere gli uomini. Ma la mia forza sono spada e scudo e dei nemici del genere non mi spaventarono, poiché sapevo che in questi abissi si aggiravano delle minacce ben maggiori. Infat<span class="T2">ti</span> nella stanza si mosse qualcos’altro, con il suo peso massiccio che riecheggiava ovunque. Mentre si avvicinava pesantemente, i suoi piedi battevano sul terreno come dei pistoni giganti e lentamente uscì dalle tenebre. Riuscii a vederlo chiaramente per la prima volta, ascia in una mano e martello nell’altra, alto come cinque uomini, fatto di bronzo opaco e con il volto scolpito a immagine e somiglianza dei suoi padroni: era un centurione corazzato. Le storie erano vere e questi erano i guardiani dei più grandi tesori nanici. </p>
        <p class="P6"> </p>
        <p class="P7">Combattemmo. I nani de<span class="T2">vo</span>no essersi estinti veramente perché la nostra battaglia fu talmente chiassosa che avrebbe risvegliato anche i morti. Mi venne incontro risoluto, con l’ascia, il martello e la sua forza disumana, e con l’unico intento di uccidere. Schivai i suoi futili attacchi che polverizzarono la roccia circostante e rispondevo con affondi e fendenti, mentre la sala veniva scossa dalla nostra violenza. Mi rifiuto di essere sconfitto da una macchina.</p>
        <p class="P7"> </p>
        <p class="P8">Dove un uomo comune sarebbe morto da tempo, io mi ergevo sopra il guscio di questo automa inerte, che esalava vapore come un ultimo respiro. Avrei potuto raccogliere i manufatti e il metallo, ma li ho lasciati ad altri per non maledire il mio viaggio con possedimenti di creature defunte. E forse è qui che sbagliano in molti.</p>
        <p class="P8"> </p>
        <p class="P8">Continuerò la mia avventura attraverso le terre e forse un giorno Herebane incontrerà una sfida degna di tale nome, perché finora nulla è riuscito a farmi tremare.</p>
    </body>

    </html>