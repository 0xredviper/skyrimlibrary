<html xmlns="http://www.w3.org/1999/xhtml">
<head>
	<meta http-equiv='Content-type' content='text/html;charset=UTF-8'>
	<title>Le virtù del vero nobile</title>
	<link rel="stylesheet" href="css/style.css" type="text/css" media="all" />
</head>
<body>
	<p class="P2">Le virtù del vero nobile</p>
	<p class="P1">&nbsp;</p>
	<p class="P2">di</p>
	<p class="P2">Serjo Athyn Sarethi</p>
	<p class="P1">&nbsp;</p>
	<p class="P1">&nbsp;</p>
	<p class="P1">Gli onorevoli guerrieri della Grande Casata Redoran sono per diritto ereditario i difensori di Morrowind. I nobili nati dai Redoran non sono solo dei grandi guerrieri, ma vivono in base alle tre virtù gemelle: obbedienza, austerità e devozione.</p>
	<p class="P1">&nbsp;</p>
	<p class="P1">Il primo vincolo di obbedienza di un Redoran è verso il Tribunale del Tempio, seguito dalla Grande Casata Redoran e infine dalla sua famiglia e dal suo clan. Nella Battaglia della Montagna Rossa, i guerrieri Redoran sono morti coraggiosamente in nome della loro obbedienza al Tribunale. Difendendo il casato dagli intrighi dei maghi telvanni e dalle menzogne degli infidi Hlaalu, il vero nobile dimostra la propria obbedienza alla Casata Redoran. Mostrando pietà e generosità, secondo le direttive del Tempio, dimostra la propria obbedienza nei confronti della famiglia e del clan.</p>
	<p class="P1">&nbsp;</p>
	<p class="P1">Una nobile Redoran deve esercitare la virtù dell'austerità. I Redoran non ridono delle questioni serie, poiché ciò denoterebbe mancanza di rispetto. I Redoran non spargono indiscrezioni, poiché esse sono causa di divergenze.</p>
	<p class="P1">&nbsp;</p>
	<p class="P1">Un Redoran deve mostrare devozione nei confronti di aedra e daedra, nostri creatori e antenati, poiché senza le divinità non avremmo alcuno da servire. Inoltre, senza la legge divina, non saremmo in grado di discernere ciò che è giusto da ciò che è sbagliato. Infine, se non rendessimo grazie per queste cose, dimenticheremmo il nostro scopo e il nostro ruolo.</p>
	<p class="P1">&nbsp;</p>
	<p class="P1">La Grande Casata Redoran apprezza tutte le abilità belliche. Non perché riteniamo che la guerra sia buona od onorevole di per sé, ma perché la loro conoscenza è necessaria per compiere il proprio dovere. Un guerriero Redoran combatte usando una lunga lama e uno scudo, oppure una lancia. Un nobile Redoran deve apprendere anche l'uso dell'arco e deve mantenere una forma abbastanza atletica da sostenere le lunghe marce verso i combattimenti. A seconda del grado e del ruolo strategico, i Redoran indossano corazze medie o pesanti. Un nobile Redoran deve saper riparare e mantenere in buone condizioni la propria corazza.</p>
	<p class="P1">&nbsp;</p>
	<p class="P1">Gli appartenenti per diritto di nascita alla Casata Redoran imparano abilità e virtù dai loro parenti e dai clan. Coloro che desiderino entrare a farne parte, devono affrontare un esame nella sala del consiglio dei Redoran per dimostrare di possedere le abilità necessarie a servire la casata.</p>
	<p class="P1">&nbsp;</p>
	<p class="P1">Sia che nelle vene scorra il sangue dei Redoran, sia che si acceda alla casata per giuramento, chiunque voglia far carriera deve dimostrare le proprie virtù prestando servizio e obbedienza. Solo chi padroneggi virtù e abilità potrà affermare di essere un nobile della Grande Casata Redoran.</p>
</body>
</html>
