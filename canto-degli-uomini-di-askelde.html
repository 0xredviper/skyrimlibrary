<html xmlns="http://www.w3.org/1999/xhtml">
<head>
	<meta http-equiv='Content-type' content='text/html;charset=UTF-8'>
	<title>Canto degli uomini Askelde</title>
	<link rel="stylesheet" href="css/style.css" type="text/css" media="all" />
</head>
<body>
	<p class="P2">Canto degli uomini Askelde</p>
	<p class="P2">(Nord/Tradizionale)</p>
	<p class="P1">&nbsp;</p>
	<p class="P2">Traduzione 3E 213</p>
	<p class="P2">Monaci dell'ateneo di Anthel Vecchia</p>
	<p class="P1">&nbsp;</p>
	<p class="P1">&nbsp;</p>
	<p class="P1">Lungi da casa cinquanta notti ho passato,</p>
	<p class="P1">su una rupe dell'Hjaalmarch dove ho dimorato.</p>
	<p class="P1">&nbsp;</p>
	<p class="P1">Nonostante la mia carne sia morta e sepolta,</p>
	<p class="P1">i miei ricordi sono sopravvissuti, ancora una volta.</p>
	<p class="P1">&nbsp;</p>
	<p class="P1">Scintillanti nella valle da cui solitario provengo,</p>
	<p class="P1">con occhi defunti le pallide fiamme sovvengono.</p>
	<p class="P1">&nbsp;</p>
	<p class="P1">Dove quegli uomini portentosi e mietitori di vite,</p>
	<p class="P1">a squarciagola cantarono le loro glorie ardite.</p>
	<p class="P1">&nbsp;</p>
	<p class="P1">Spirando andai, un'ombra nella natura,</p>
	<p class="P1">tra quegli stoici pini dell'oscura altura.</p>
	<p class="P1">&nbsp;</p>
	<p class="P1">Ma quando finalmente trovai la calca della pira,</p>
	<p class="P1">sulle ali del vento udii il suono di una lira.</p>
	<p class="P1">&nbsp;</p>
	<p class="P1">"Levate le vostre voci, o musicanti del cielo,</p>
	<p class="P1">riecheggiate a Sovngarde, con canto e zelo".</p>
	<p class="P1">&nbsp;</p>
	<p class="P1">"Questi morti onorevoli molto sangue hanno versato,</p>
	<p class="P1">poiché orchi, elfi e uomini in quantità hanno massacrato".</p>
	<p class="P1">&nbsp;</p>
	<p class="P1">"Del tuo spirito il loro cuore è nobilmente infuso,</p>
	<p class="P1">o grande Wulfharth, che i tuoi compagni non hai mai deluso".</p>
	<p class="P1">&nbsp;</p>
	<p class="P1">E l'olio delle urne le avide fiamme alimentò,</p>
	<p class="P1">bruciando quei pochi che la mia legione trucidò.</p>
	<p class="P1">&nbsp;</p>
	<p class="P1">Senza sosta cantilenarono fino all'alba,</p>
	<p class="P1">riprendendo a marciare sotto quella luce scialba.</p>
	<p class="P1">&nbsp;</p>
	<p class="P1">Procedettero inosservati e così feci io,</p>
	<p class="P1">erano figli di Skyrim, che pedinavo nell'oblio.</p>
	<p class="P1">&nbsp;</p>
	<p class="P1">Solcarono senza indugio terre e colline,</p>
	<p class="P1">ma io alla stanchezza ero decisamente più incline.</p>
	<p class="P1">&nbsp;</p>
	<p class="P1">Imperterriti andarono come un vortice di rabbia,</p>
	<p class="P1">trovarono l'accampamento e ci misero in gabbia.</p>
	<p class="P1">&nbsp;</p>
	<p class="P1">Conoscendo i presenti, il mio cuore doleva,</p>
	<p class="P1">la loro fine si avvicinava, ma nessuno lo sapeva.</p>
	<p class="P1">&nbsp;</p>
	<p class="P1">E i polmoni dei nord si riempirono nuovamente,</p>
	<p class="P1">tremando di terrore, mugugnai sommessamente.</p>
	<p class="P1">&nbsp;</p>
	<p class="P1">"Ascoltaci, Ysmir, nostro antenato e Re di Cenere,</p>
	<p class="P1">concedi a questa banda delle carni tenere".</p>
	<p class="P1">&nbsp;</p>
	<p class="P1">"Quei morti che hai accolto e amorevolmente accudito,</p>
	<p class="P1">vendicare noi vogliamo, o nostro eroe erudito".</p>
	<p class="P1">&nbsp;</p>
	<p class="P1">E così fu, la carneficina ebbe luogo,</p>
	<p class="P1">e i miei compagni finirono al giogo.</p>
	<p class="P1">&nbsp;</p>
	<p class="P1">Gli uomini di Askelde, cinerei e bruti nell'aspetto,</p>
	<p class="P1">pronti ad attaccare, tesero le corde di netto,</p>
	<p class="P1">&nbsp;</p>
	<p class="P1">e dei suoni sordi fuoriuscirono dal mio petto.</p>
	<p class="P1">Un urlo futile in mezzo al loro, una nota vuota,</p>
	<p class="P1">&nbsp;</p>
	<p class="P1">anche se un veterano la sente e su di sé ruota.</p>
	<p class="P1">Sbuffando vapore, le sue narici si dilatarono,</p>
	<p class="P1">&nbsp;</p>
	<p class="P1">e con la barba in fiamme, i miei battiti cessarono.</p>
	<p class="P1">La mia vista si offuscò e la page giunse.</p>
</body>
</html>
