<html xmlns="http://www.w3.org/1999/xhtml">
<head>
	<meta http-equiv='Content-type' content='text/html;charset=UTF-8'>
	<title>Principi di Incantamento</title>
	<link rel="stylesheet" href="css/style.css" type="text/css" media="all" />
</head>
<body>
	<p class="P2">Principi di Incantamento</p>
	<p class="P1">&nbsp;</p>
	<p class="P2">di</p>
	<p class="P2">Sergius Turrianus</p>
	<p class="P1">&nbsp;</p>
	<p class="P1">&nbsp;</p>
	<p class="P1">L'arte dell'Incantamento è stata raffinata dai maghi dell'Università arcana. Purtroppo, alcune sfumature di tale abilità sono andate perdute durante il saccheggio della Città Imperiale. Ma questo non significa che siamo senza risorse. Questo libro presenterà soltanto le basi di questa disciplina. Non è che un testo elementare per gli studenti dell'Accademia di Winterhold.</p>
	<p class="P1">&nbsp;</p>
	<p class="P1">Per incantare un'arma o un pezzo di corazza, il mago deve prima apprendere l'incantamento. Si tratta di un processo singolare. Gli incantamenti non possono essere semplicemente tramandati da un mago all'altro. Devono essere compresi a livello primitivo: ovvero distruggendo un oggetto incantato per assorbirne la natura.</p>
	<p class="P1">&nbsp;</p>
	<p class="P1">L'incantatore arcano è stato ideato appositamente per questo scopo. Sistema un oggetto incantato nel congegno e concentrati sulla tua consapevolezza. La magia fluirà nel mago, infondendolo con la conoscenza necessaria per eseguire personalmente l'incantamento. La distruzione dell'oggetto incantato è una conseguenza inevitabile di questo processo.</p>
	<p class="P1">&nbsp;</p>
	<p class="P1">Gli oggetti già incantati non possono essere incantati ulteriormente, quindi scegli accuratamente l'arma o l'elmo interessato. Prima di procedere, assicurati di avere una gemma dell'anima piena. L'incantamento userà l'anima come fonte energetica. Poni l'oggetto e la gemma dell'anima nell'incantatore arcano e concentrati sull'incantamento. Il congegno fonderà i due elementi, incantando l'arma o la corazza in questione.</p>
	<p class="P1">&nbsp;</p>
	<p class="P1">Gli incantamenti di corazza sono permanenti e non hanno bisogno di essere ricaricati o energizzati. Il processo alla base è un mistero. Alcuni membri dell'accademia hanno ipotizzato che il portatore contribuisca con piccole quantità della propria energia al mantenimento dell'incantamento. Altri sostengono che sia semplicemente la volontà di Magnus. Indipendentemente dal motivo, le corazze e gli indumenti non si esauriscono mai.</p>
	<p class="P1">&nbsp;</p>
	<p class="P1">Gli incantamenti di arma sono tutt'altra storia. Consumano lentamente l'energia dell'anima immagazzinata fino a esaurirsi. L'incantamento rimane, ma è necessario utilizzare una gemma dell'anima carica per ricaricare l'arma. Forse è la natura distruttiva dell'incantamento stesso a causare questo fenomeno. Una teoria intrigante afferma che l'anima fuoriesca a ogni colpo agendo sulla ferita della vittima. Per gli incantatori principianti, il motivo non è rilevante.</p>
	<p class="P1">&nbsp;</p>
	<p class="P1">In principio ti accorgerai che gli incantamenti richiederanno parecchia energia spirituale, ma affinando le tue abilità otterrai gli stessi effetti con quantità sempre minori. Quindi continua ad allenarti e a prestare ascolto ai tuoi maestri di arti magiche.</p>
</body>
</html>
