<html xmlns="http://www.w3.org/1999/xhtml">
<head>
	<meta http-equiv='Content-type' content='text/html;charset=UTF-8'>
	<title>Torta di chaurus:</title>
	<link rel="stylesheet" href="css/style.css" type="text/css" media="all" />
</head>
<body>
	<p class="P2">Torta di chaurus:</p>
	<p class="P2">una ricetta</p>
	<p class="P1">&nbsp;</p>
	<p class="P1">&nbsp;</p>
	<p class="P1">Se sento parlare ancora una volta di quel famoso buongustaio che ha scritto quel libro di ricette, mi mozzo le orecchie con un'ascia smussata.</p>
	<p class="P1">&nbsp;</p>
	<p class="P1">Certo, può cucinare qualche piatto adatto a quei barbosi imperiali o ruffiani bretoni, ma i veri nord vogliono vero cibo nord, e la mia torta di chaurus è proprio questo.</p>
	<p class="P1">&nbsp;</p>
	<p class="P1">Immagino di aver borbottato parecchio a riguardo, perché Susanna mi urlava sempre: "Nil, se la tua torta di chaurus è così buona, dovresti scrivere la ricetta".</p>
	<p class="P1">&nbsp;</p>
	<p class="P1">Bene, la letteratura non è il mio forte e non ho talento nello scrivere, ma ho pensato: perché non provare? Quindi ecco la mia prima ricetta scritta di sempre e spero che la apprezzerete.</p>
	<p class="P1">&nbsp;</p>
	<p class="P1">La prima cosa di cui avrete bisogno è un po' di carne di chaurus che non è facile da trovare. I chaurus vivono principalmente nelle caverne che, lo vogliano o meno, devono condividere con altre terribili creature.</p>
	<p class="P1">&nbsp;</p>
	<p class="P1">Se andate a caccia di chaurus per prepararvi una cena, assicuratevi prima di non finire voi sulla tavola. Ah ah ah.</p>
	<p class="P1">&nbsp;</p>
	<p class="P1">Comunque, come stavo dicendo, procuratevi una buona armatura, una grossa spada e, se possibile, qualche uomo robusto che non fugga al primo segno di pericolo: in breve, non un bretone effeminato. Dopodiché, setacciate qualche caverna e vedrete che prima o poi troverete un chaurus.</p>
	<p class="P1">&nbsp;</p>
	<p class="P1">Sembrano degli insetti massicci della taglia di un grosso cane e fate attenzione all'acido che sputano. Rovinerà la vostra armatura piuttosto velocemente.</p>
	<p class="P1">&nbsp;</p>
	<p class="P1">Ora che avete un po' di carne di chaurus, dovete metterla su uno spiedo. Assicuratevi di prendere la carne spessa e bianca dal tronco. Non usate quella gialla della testa o delle gambe: contiene dell'acido velenoso e basta un boccone per rischiare di morire.</p>
	<p class="P1">&nbsp;</p>
	<p class="P1">Quindi cucinate il vostro chaurus allo spiedo e preparatevi a imbastirlo con una salsa. Per prepararla, macinate dei pomodori fino a ottenere la polpa, quindi mescolate con acqua, peperoni, miele e sale. Dopodiché, fate bollire il tutto.</p>
	<p class="P1">&nbsp;</p>
	<p class="P1">Fossi in voi, non userei troppi peperoni, ma sicuramente ci vuole qualche cucchiaio di sale. Quanto miele usare, sta a voi: dipende da quanto vi piace dolce.</p>
	<p class="P1">&nbsp;</p>
	<p class="P1">Quando il chaurus è pronto e lo avete imbastito abbastanza, preparate una torta con patate, carote e mele, e infornate. E non dimenticatevi di aggiungere anche il resto della salsa.</p>
	<p class="P1">&nbsp;</p>
	<p class="P1">Se volete delle rape, a volte non guastano affatto. Dipende fondamentalmente dal vostro umore.</p>
	<p class="P1">&nbsp;</p>
	<p class="P1">Dopodiché lasciate cuocere per un po'. Quando la parte superiore è marrone chiaro, significa che è pronto.</p>
	<p class="P1">&nbsp;</p>
	<p class="P1">Questo è tutto. Facile come una torta. Ah ah ah.</p>
</body>
</html>
