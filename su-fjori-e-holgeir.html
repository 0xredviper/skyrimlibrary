<html xmlns="http://www.w3.org/1999/xhtml">
<head>
	<meta http-equiv='Content-type' content='text/html;charset=UTF-8'>
	<title>Su Fjori e Holgeir</title>
	<link rel="stylesheet" href="css/style.css" type="text/css" media="all" />
</head>
<body>
	<p class="P2">Su Fjori e Holgeir</p>
	<p class="P1">&nbsp;</p>
	<p class="P1">&nbsp;</p>
	<p class="P1">Nella ventinovesima estate di vita, Fjori la cacciatrice incontrò il signore della guerra Holgeir sul campo di battaglia. Nessuno ricorda per cosa combatterono, perché il loro amore a venire fu talmente grande da offuscare qualsiasi rivalità o disputa. Combatterono fino a un punto morto: finché la spada di lei ruppe l'ascia di lui e lo scudo di lui smussò la lama di lei. Gli astanti videro che si equiparavano.</p>
	<p class="P1">&nbsp;</p>
	<p class="P1">Come l'aquila trova il suo compagno, così Fjori trovò il suo Holgeir, e un tempo di pace scese sui clan della foresta. Ma come il calore del'estate lascia il posto al freddo dell'inverno, così anche la pace passò.</p>
	<p class="P1">&nbsp;</p>
	<p class="P1">Il Serpente fece capolino e morse Holgeir, e il suo veleno penetrò a fondo nella ferita.</p>
	<p class="P1">&nbsp;</p>
	<p class="P1">Una Balena apparve a Fjori quando la donna raggiunse una montagna ricoperta di neve lungo la costa.</p>
	<p class="P1">&nbsp;</p>
	<p class="P1">La donna ottenne un elisir dall'akavir e tornò rapidamente nella foresta.</p>
	<p class="P1">&nbsp;</p>
	<p class="P1">Nonostante Holgeir avvertisse già i venti di Sovngarde, Fjori somministrò l'elisir e l'uomo fu curato in un istante.</p>
	<p class="P1">&nbsp;</p>
	<p class="P1">Ma mentre versava l'ultima goccia nella bocca di Holgeir, il Serpente morse Fjori, che sfiancata com'era dal suo viaggio si unì subito ai suoi antenati.</p>
	<p class="P1">&nbsp;</p>
	<p class="P1">Il dolore di Holgeir era talmente immenso che costruì una tomba e, non appena fu completata, si tolse la vita per riunirsi all'amata.</p>
</body>
</html>
