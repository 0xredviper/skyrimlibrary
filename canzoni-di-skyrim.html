<html xmlns="http://www.w3.org/1999/xhtml">
<head>
	<meta http-equiv='Content-type' content='text/html;charset=UTF-8'>
	<title>Canzoni di Skyrim</title>
	<link rel="stylesheet" href="css/style.css" type="text/css" media="all" />
</head>
<body>
	<p class="P2">Canzoni di Skyrim</p>
	<p class="P1">&nbsp;</p>
	<p class="P2">Redatto da</p>
	<p class="P2">Giraud Germaine</p>
	<p class="P2">Storico dell'Accademia dei Bardi di Solitude</p>
	<p class="P1">&nbsp;</p>
	<p class="P1">&nbsp;</p>
	<p class="P1">Ragnar il Rosso è una canzone popolare di Whiterun. Nonostante la macabra immagine finale, viene considerata generalmente un motivo allegro e leggero ed è uno dei preferiti in tutta Skyrim.</p>
	<p class="P1">&nbsp;</p>
	<p class="P1">Ragnar il Rosso</p>
	<p class="P1">La storia di Ragnar inizia così, senza che nessuno lo attendesse quel dì.</p>
	<p class="P1">Entrò tracotante brandendo la lama, urlando spavaldo di gloria e di fama.</p>
	<p class="P1">Ma poi tutt'un tratto il tono scemò, quando di Matilda lo sguardo incrociò.</p>
	<p class="P1">"Siam stanchi di udire siffatte menzogne, orsù diamo un limite a queste vergogne!".</p>
	<p class="P1">Così d'un baleno il duello iniziava, con la prode Matilda che parava e affondava.</p>
	<p class="P1">Del povero Ragnar la sorte è segnata. Di lui ci rimane una testa mozzata!</p>
	<p class="P1">&nbsp;</p>
	<p class="P1">Arriva il Sangue di Drago è una canzone tramandata da diverse generazioni di bardi. Il Sangue di Drago nella cultura nord rappresenta l'ideale di un vero nord. La stessa canzone è stata usata per radudnare soldati e portare speranza.</p>
	<p class="P1">&nbsp;</p>
	<p class="P1">Arriva il Sangue di Drago</p>
	<p class="P1">È un eroe, un eroe dal cuore guerriero.</p>
	<p class="P1">Ascoltate, ascoltate, è il Sangue di Drago.</p>
	<p class="P1">Il suon della Voce lo rende un nord fiero.</p>
	<p class="P1">Udite, udite, è il Sangue di Drago.</p>
	<p class="P1">Dei nemici di Skyrim il fato è segnato.</p>
	<p class="P1">Attenti, attenti, è il Sangue di Drago.</p>
	<p class="P1">Rotta la tenebra, la leggenda è forte.</p>
	<p class="P1">Perché il Sangue di Drago non teme la morte.</p>
	<p class="P1">&nbsp;</p>
	<p class="P1">L'era dell'oppressione e L'era dell'aggressione sono due varianti della stessa canzone. Non si sa quale sia stata scritta per prima, ma la melodia, che parla di lealtà, è molto popolare presso entrambe le fazioni in guerra.</p>
	<p class="P1">&nbsp;</p>
	<p class="P1">L'era dell'oppressione</p>
	<p class="P1">Brindiamo al domani e alla sua gioventù, perché l'oppressore non torni mai più.</p>
	<p class="P1">L'Impero è il passato e il suo fato segnato, col sangue e la spada riavremo una casa.</p>
	<p class="P1">Lode a te Ulfric, o sommo sovrano, il tuo nome nel canto non echeggerà invano.</p>
	<p class="P1">Siamo i figli di Skyrim, lottiam con ardore, e nel Sovngarde al fine troveremo l'onore.</p>
	<p class="P1">Ma la terra è la nostra e mai esiteremo, il cuor del nemico marcirà nel terreno.</p>
	<p class="P1">&nbsp;</p>
	<p class="P1">L'era dell'aggressione</p>
	<p class="P1">Brindiamo al domani e alla nostra gioventù, perché l'aggressore non torni mai più.</p>
	<p class="P1">Dei Manto di Tempesta la sorte è funesta, col sangue e la spada riavremo una casa.</p>
	<p class="P1">Preparati Ulfric, assassino di re, che il dì tuo fatale rideremo di te.</p>
	<p class="P1">Siamo i figli di Skyrim, lottiam con ardore, e nel Sovngarde al fine troveremo l'onore.</p>
	<p class="P1">Ma la terra è la nostra e mai esiteremo, il cuor del nemico marcirà nel terreno.</p>
	<p class="P1">&nbsp;</p>
	<p class="P1">Quella che segue è una canzone che siamo riusciti a tradurre solo di recente. Senza una melodia o una pronuncia certa, essa è andata perduta nel tempo. È stata inserita per dimostrare quanto è antica la storia della musica qui a Skyrim.</p>
	<p class="P1">&nbsp;</p>
	<p class="P1">La versione originale...</p>
	<p class="P1">&nbsp;</p>
	<p class="P1">Dovahkiin, Dovahkiin, naal ok zin los vahriin, wah dein vokul mahfaeraak ahst vaal!</p>
	<p class="P1">Ahrk fin norok paal graan fod nust hon zindro zaan, Dovahkiin, fah hin kogaan mu draal!</p>
	<p class="P1">Huzrah nu, kul do ad, wah aan bok lingrah vod, Aahrk fin tey, boziik fun, do fin gein!</p>
	<p class="P1">Wo lost fron wah ney dov, ahrk fin reyliik do jul, voth aan suleyk wah ronit faal krein!</p>
	<p class="P1">Ahrk fin zul, rok drey kod, nau tol morokei frod, rul lot Taazokaan motaad voth Kein!</p>
	<p class="P1">Sahrot Thu'um, med aan tuz, vey zeim hokoron pah, ol fin Dovahkiin komeyt ok rein!</p>
	<p class="P1">Ahrk fin kel lost prodah, do ved viing ko fin krah, tol fod zeymah win kein meyz fundein!</p>
	<p class="P1">Alduin, feyn do jun, kruziik vokun staadnau, voth aan bahlok wah diivon fin lein!</p>
	<p class="P1">Nuz aan sul, fent alok, fod fin vul dovah nok, fen kos nahlot mahfaeraak ahrk ruz!</p>
	<p class="P1">Paaz Keizaal fen kos stin nol bein Alduin jot, Dovahkiin kos fin saviik do muz!</p>
	<p class="P1">&nbsp;</p>
	<p class="P1">E la traduzione...</p>
	<p class="P1">&nbsp;</p>
	<p class="P1">Sangue di Drago, Sangue di Drago, sul tuo onore immacolato, il flaggello verrà estirpato!</p>
	<p class="P1">E il nemico più ferale in rotta va, quando un tuo urlo il cielo squarcerà. Sangue di Drago, preghiamo per te!</p>
	<p class="P1">Ma ora udite, figli della neve, di una favella passata, sul nostro eroe, e baldamente cantata!</p>
	<p class="P1">Un uomo affine, ai draghi sì e agli uomini pure, con un potere solare e senza paure!</p>
	<p class="P1">E la Voce brandì su quel campo glorioso, quando la grande Tamriel dalla guerra tremava.</p>
	<p class="P1">Il potente Thu'um, come una lama squarcia il nemico, quando il Sangue di Drago emette un ruggito!</p>
	<p class="P1">E le pergamene hanno predetto, con i fratelli dirimpetto, di ali nere sul bianco letto!</p>
	<p class="P1">Alduin, Sventura dei Re, un'ombra antica non soggiogata, con uno stomaco da ingoiare il mondo!</p>
	<p class="P1">Ma il giorno giungerà, quando per sempre il drago oscuro le sue menzogne smarrirà!</p>
	<p class="P1">Oh, Skyrim, dalle fauci di Alduin scamperai e tu, Sangue di Drago, un salvatore diverrai!</p>
</body>
</html>
