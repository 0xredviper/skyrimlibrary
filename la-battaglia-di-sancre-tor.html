<html xmlns="http://www.w3.org/1999/xhtml">
<head>
	<meta http-equiv='Content-type' content='text/html;charset=UTF-8'>
	<title>La battaglia di Sancre Tor</title>
	<link rel="stylesheet" href="css/style.css" type="text/css" media="all" />
</head>
<body>
	<p class="P2">La battaglia di Sancre Tor</p>
	<p class="P1">&nbsp;</p>
	<p class="P1">&nbsp;</p>
	<p class="P1">Nell'anno 2E 852, le forze alleate di nord e bretoni hanno varcato i confini di Cyrodiil e occupato i passi e gli insediamenti principali delle Montagne di Jerall. Talos, il nuovo generale di Re Cuhlecain osò assalire gli alleati nord-bretoni, che avevano stabilito il loro quartier generale invernale a Sancre Tor, nella loro fortezza sui monti.</p>
	<p class="P1">&nbsp;</p>
	<p class="P1">Gli alleati reagirono con eccitazione alla notizia che il generale Talos aveva radunato un esercito in pieno inverno e che stava marciando per attaccarli a Sancre Tor. Sancre Tor era inespugnabile, con la sua fortezza costruita su alte rupi e dominante sulla città sottostante, nascosta in un bacino di alta montagna e protetta alle spalle da rocce ripide e impossibili da scalare.</p>
	<p class="P1">&nbsp;</p>
	<p class="P1">L'esercito cyrodilico era di piccole dimensioni, scarsamente addestrato, miseramente abbigliato e impreparato a una campagna invernale. Quando le unità lacere dell'esercito si radunarono nel bassopiano sottostante la fortezza, gli alleati nord-bretoni furono certi che il loro nemico fosse caduto in trappola.</p>
	<p class="P1">&nbsp;</p>
	<p class="P1">La fortezza non solo era protetta da rupi e cime impossibili da scalare anteriormente e posteriormente, ma l'entrata alla fortezza era magicamente nascosta dall'illusione di un grande lago di montagna nel bacino sottostante. Di conseguenza, gli alleati nord-bretoni lasciarono un piccolo contingente a difesa della fortezza e scesero per attaccare e sopraffare le forze cyrodiliche infreddolite e affamate di fronte a loro. Si aspettavano di sconfiggere, annientare e distruggere l'esercito del generale Talos, in modo da non trovare nessuno a opporsi alla loro discesa in primavera verso le terre centrali cyrodiliche.</p>
	<p class="P1">&nbsp;</p>
	<p class="P1">In questo modo il generale Talos attirò gli alleati nord-bretoni verso la loro rovina.</p>
	<p class="P1">&nbsp;</p>
	<p class="P1">Dopo aver lasciato un debole contingente nel bassopiano per attirare i difensori, il generale Talos si avvicinò dal retro della fortezza di Sancre Tor, scendendo dalle cime all'apparenza impossibili da scalare ed entrando furtivamente dall'ingresso magicamente nascosto che conduceva all'interno. Questa straordinaria impresa eroica viene attribuita all'intervento di un singolo anonimo traditore, per tradizione uno stregone bretone voltagabbana, che rivelò sia l'esistenza di un oscuro sentiero di montagna che scendeva dalle cime alle spalle della fortezza, sia il segreto dell'entrata della fortezza celata dall'illusione del lago.</p>
	<p class="P1">&nbsp;</p>
	<p class="P1">Mentre l'esercito cyrodilico nel bassopiano stava combattendo disperatamente per difendersi dall'attacco degli alleati nord-bretoni, il generale Talos entrò con i suoi uomini nella fortezza, eliminò rapidamente i pochi difensori, catturò i nobili e i generali nord-bretoni e li obbligò a consegnare la fortezza e i loro uomini. I prigionieri nord confusi e demoralizzati, già sospettosi dall'aristocrazia degli stregoni di High Rock e dei loro sogni ambiziosi di conquista delle terre centrali, abbandonarono l'alleanza e giurarono fedeltà a Tiber Septim. I generali di Skyrim unirono le loro armate all'esercito di Tiber. Il comando di maghi guerrieri di High Rock fu sommariamente giustiziato e i prigionieri bretoni vennero rinchiusi o venduti come schiavi.</p>
	<p class="P1">&nbsp;</p>
	<p class="P1">In questo modo fu sventata l'invasione di Cyrodiil concertata dagli alleati e all'esercito del generale Talos si unirono le valorose truppe di veterani nord che ebbero un ruolo cruciale nelle sue campagne successive per consilidare i coloviani e i nibeneani al centro dell'impero cyrodilico. Questo portò all'incoronazione del generale Talos come imperatore Tiber Septim.</p>
	<p class="P1">&nbsp;</p>
	<p class="P1">Gli storici si meravigliano di fronte all'audacia tattica di Tiber Septim mostrata nell'assalto di una fortezza di montagna in pieno inverno contro un esercito numericamente superiore. Successivamente Tiber Septim attribuì la sua incrollabile risolutezza di fronte a grandi ostacoli all'ispirazione ricevuta da una visione divina dell'Amuleto dei Re nella tomba di Reman III.</p>
	<p class="P1">&nbsp;</p>
	<p class="P1">Il giovane Talos può essere stato inspirato dalla sua convinzione di essere destinato a ritrovare questo antico simbolo sacro del Patto e a guidare Tamriel fino al raggiungimento di un livello di civiltà elevato, corrispondente al terzo impero. Tuttavia, questo non dovrebbe far diminuire la nostra ammirazione per lo slancio e il genio di questo trionfo militare epocale, ottenuto contro ogni previsione.</p>
</body>
</html>
