    <html>

    <head>
        <meta http-equiv="Content-Type" content="text/html; charset=UTF-8" />
        <title>Il firmamento</title>
        <link rel="stylesheet" href="css/style.css" type="text/css" media="all" />
    </head>

    <body>
        <div style="text-align: center;">Il firmamento</div>
        <div style="text-align: center;">
            <br/>
        </div>
        <div style="text-align: center;">di</div>
        <div style="text-align: center;">Ffoulke</div>
        <div>
            <br/>
        </div>
        <div>
            <br/>
        </div>
        <div>
            <br/>
        </div>
        <div>Le Stelle di Tamriel sono suddivise in tredici costellazioni. Tre di queste rappresentano le costellazioni maggiori, conosciute come i Guardiani. Si tratta del Guerriero, del Mago e del Ladro. Ciascuno dei Guardiani tutela i propri Protetti secondo la tredicesima costellazione, il Serpente.</div>
        <div>
            <br/>
        </div>
        <div>Quando il sole sorge in prossimità di una delle costellazioni, segna la stagione di quella specifica costellazione. Ciascuna costellazione ha una stagione della durata di circa un mese. Il Serpente non ha alcuna stagione, poiché si muove nei cieli, usualmente minacciando una delle altre costellazioni.</div>
        <div>
            <br/>
        </div>
        <div>Il Guerriero</div>
        <div>
            <br/>
        </div>
        <div>Il Guerriero è la prima Costellazione Guardiana e tutela i suoi protetti durante le loro rispettive stagioni. La stagione propria del Guerriero è l'Ultimo Seme, quando la sua forza è necessaria per il raccolto. I suoi protetti sono la Signora, il Cavallo e il Signore. I nati sotto il segno del Guerriero possiedono destrezza con ogni genere di arma, ma sono inclini alla collera.</div>
        <div>
            <br/>
        </div>
        <div>Il Mago</div>
        <div>
            <br/>
        </div>
        <div>Il Mago è la Costellazione Guardiana la cui stagione è il mese Mano della Pioggia, quando la magicka fu usata per la prima volta dagli uomini. I suoi protetti sono l’Apprendista, il Golem e il Rituale. I nati sotto il segno del Mago possiedono maggiore magicka e talento con ogni genere d'incantesimo, ma sono spesso arroganti e inclini alla distrazione.</div>
        <div>
            <br/>
        </div>
        <div>Il Ladro</div>
        <div>
            <br/>
        </div>
        <div>Il Ladro è l'ultima Costellazione Guardiana e la sua stagione è rappresentata dal mese più buio della Stella della Sera. I suoi protetti sono l'Amante, l'Ombra e la Torre. I nati sotto il segno del Ladro non sono generalmente ladri, per quanto siano inclini al rischio e soltanto raramente ne subiscano le conseguenze. Tuttavia, alla fine esauriscono la loro consueta fortuna e raramente vivono a lungo quanto i nati sotto gli altri segni.</div>
        <div>
            <br/>
        </div>
        <div>Il Serpente</div>
        <div>
            <br/>
        </div>
        <div>Il Serpente vaga nei cieli e non ha alcuna stagione, sebbene i suoi movimenti abbiano un certo grado di prevedibilità. Non esistono caratteristiche comuni fra i nati sotto il segno del Serpente: sono comunque i più benedetti o i più maledetti.</div>
        <div>
            <br/>
        </div>
        <div>La Signora</div>
        <div>
            <br/>
        </div>
        <div>La Signora è uno dei protetti del Guerriero e la sua stagione è il Focolare. I nati sotto il segno della Signora hanno un carattere gentile e conciliante.</div>
        <div>
            <br/>
        </div>
        <div>Il Destriero</div>
        <div>
            <br/>
        </div>
        <div>Il Cavallo è uno dei protetti del Guerriero e la sua stagione è il mese di Metà Annata. I nati sotto il segno del Cavallo sono impazienti e passano spasmodicamente da un luogo all'altro.</div>
        <div>
            <br/>
        </div>
        <div>Il Signore</div>
        <div>
            <br/>
        </div>
        <div>La stagione del Signore è il Primo Seme e protegge tutte le terre di Tamriel durante la piantatura. I nati sotto il segno del Signore possiedono maggiore forza e salute dei nati sotto gli altri segni.</div>
        <div>
            <br/>
        </div>
        <div>L'Apprendista</div>
        <div>
            <br/>
        </div>
        <div>La stagione dell'Apprendista è il mese Luce del Cielo. I nati sotto il segno dell’Apprendista hanno un'affinità speciale con ogni genere di magia, ma sono anche più vulnerabili alla sua influenza.</div>
        <div>
            <br/>
        </div>
        <div>L'Atronach</div>
        <div>
            <br/>
        </div>
        <div>l'Atronach (spesso denominato Golem) è uno dei protetti del Mago. La sua stagione è il mese Luce del Crepuscolo. I nati sotto questo segno sono stregoni naturali con ampie riserve di magicka, ma non sono in grado di generare magicka di propria volontà.</div>
        <div>
            <br/>
        </div>
        <div>Il Rituale</div>
        <div>
            <br/>
        </div>
        <div>Il Rituale è uno dei protetti del Mago e la sua stagione è la Stella del Mattino. I nati sotto questo segno possiedono un'ampia varietà di caratteristiche in base all'allineamento delle lune e dei Divini.</div>
        <div>
            <br/>
        </div>
        <div>L'Amante</div>
        <div>
            <br/>
        </div>
        <div>L'Amante è uno dei protetti del Ladro e la sua stagione è la Luce dell'Alba. I nati sotto il segno dell'Amante sono aggraziati e passionali.</div>
        <div>
            <br/>
        </div>
        <div>L'Ombra</div>
        <div>
            <br/>
        </div>
        <div>La stagione dell'Ombra è il Secondo Seme. L'Ombra dona ai nati sotto il suo segno l'abilità di nascondersi nelle ombre. </div>
        <div>
            <br/>
        </div>
        <div>La Torre</div>
        <div>
            <br/>
        </div>
        <div>La Torre è uno dei protetti del Ladro e la sua stagione è il mese della Gelata. I nati sotto il segno della Torre hanno la speciale abilità di trovare l'oro e possono aprire serrature di ogni genere.</div>
    </body>

    </html>