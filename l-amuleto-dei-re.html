<html xmlns="http://www.w3.org/1999/xhtml">
<head>
	<meta http-equiv='Content-type' content='text/html;charset=UTF-8'>
	<title>L'Amuleto dei Re</title>
	<link rel="stylesheet" href="css/style.css" type="text/css" media="all" />
</head>
<body>
	<p class="P2">L'Amuleto dei Re</p>
	<p class="P1">&nbsp;</p>
	<p class="P2">di</p>
	<p class="P2">Wenengrus Monhona</p>
	<p class="P1">&nbsp;</p>
	<p class="P1">&nbsp;</p>
	<p class="P1">Nei primi anni della Prima Era, una potente razza di elfi chiamati ayleid, o elfi alti delle terre centrali, governava il cuore di Tamriel con pugno di ferro. Gli alti e superbi ayleid confidavano nei loro protettori, i perfidi signori daedra, per ottenere armate intere di daedra e spiriti morti. Con quegli indomabili eserciti stregati, gli ayleid depredarono senza pietà le giovani razze degli uomini, massacrandole o riducendole in schiavitù a loro piacimento.</p>
	<p class="P1">&nbsp;</p>
	<p class="P1">Intercedendo a favore delle razze umane sofferenti, Sant'Alessia, la prima nella discendenza di Cyrodiil, invocò l'aiuto di Akatosh, il Drago Dio del Tempo e sovrano dei nobili aedra. Akatosh, guardando con pietà alla condizione degli uomini, versò sangue prezioso dal suo stesso cuore e benedì Sant'Alessia con quel sangue di drago. Quindi strinse un patto che finché i futuri discendenti di Alessia si fossero dimostrati fedeli al sangue del drago, Akatosh si sarebbe impegnato a sigillare i Cancelli dell'Oblivion e a negare le armate di daedra e non-morti ai loro nemici, gli ayleid adoratori di daedra.</p>
	<p class="P1">&nbsp;</p>
	<p class="P1">In memoria di quel patto, Akatosh diede ad Alessia e ai suoi discendenti l'Amuleto dei Re e gli Eterni Fuochi di Drago della Città Imperiale. Così Alessia divenne la prima gemma nel cyrodilico Amuleto dei Re. Quella gemma è il diamante rosso al centro dell'Amuleto. È il simbolo dell'Impero e in seguito della discendenza dei Septim. È circondato da altre otto gemme, una per ciascuno dei divini.</p>
	<p class="P1">&nbsp;</p>
	<p class="P1">Finché l'Impero conserverà la fede in Akatosh e nella sua stirpe e finché gli eredi di Alessia porteranno l'Amuleto dei Re, Akatosh e la sua divina stirpe manterranno una solida barriera fra Tamriel e il regno dell'Oblivion, cosicché l'uomo mortale non debba mai temere le devastanti schiere invocate dai signori daedra.</p>
	<p class="P1">&nbsp;</p>
	<p class="P1">Ma se nell'Impero dovesse estinguersi la devozione per i Nove Divini, o se il sangue degli eredi di Alessia dovesse fermarsi, allora le barriere poste fra Tamriel e il regno daedrico cadranno e gli adoratori dei daedra potranno invocare i daedra minori e gli spiriti non-morti per affliggere le razze degli uomini.</p>
</body>
</html>
