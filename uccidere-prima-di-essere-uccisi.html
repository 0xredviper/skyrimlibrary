<html xmlns="http://www.w3.org/1999/xhtml">
<head>
	<meta http-equiv='Content-type' content='text/html;charset=UTF-8'>
	<title>Uccidere prima di essere uccisi</title>
	<link rel="stylesheet" href="css/style.css" type="text/css" media="all" />
</head>
<body>
	<p class="P2">Uccidere - Prima di essere</p>
	<p class="P2">ucciso</p>
	<p class="P1">&nbsp;</p>
	<p class="P2">di</p>
	<p class="P2">Eduardo Corvus</p>
	<p class="P1">&nbsp;</p>
	<p class="P1">&nbsp;</p>
	<p class="P1">Ho visto numerosi uomini buttarsi in battaglia solamente per perdere la vita in un istante. Sono stato un maestro delle arti del guerriero per molto tempo; discendo da una nobile stirpe di cavalieri, le Blade e fra i miei antenati conto anche uno o due distanti mercenari.</p>
	<p class="P1">&nbsp;</p>
	<p class="P1">Ed è con questa conoscenza che cercherò di scrivere un breve saggio sull'arte della guerra. Non sul fuoco di un mago, non sulla disciplina dell'arciere o sulle malefatte dei tagliagole. Ma guerra. Uomo contro uomo. Fra loro, nient'altro che il miglior pezzo d'acciaio.</p>
	<p class="P1">&nbsp;</p>
	<p class="P1">La prima cosa che dovrai imparare è come parare. Il miglior modo per non farsi uccidere è evitare che l'altro ti colpisca. Impara a usare uno scudo nel modo più efficace. Ora, nel farlo ti stancherai. Potresti addirittura rimanere leggermente ferito. Ma un colpo bloccato è molto meglio di uno andato a segno. Col tempo migliorerai, e alla fine riuscirai a ignorare anche i colpi più poderosi.</p>
	<p class="P1">&nbsp;</p>
	<p class="P1">Ma, attenzione: i tuoi nemici, se non sono banditi di bassa lega, sapranno come contrattaccare. Ti colpiranno con ogni mezzo a loro disposizione, faranno in modo che tu ti scopra, e non indugeranno. Quindi fa' attenzione a questi potenti attacchi. Anche se uno strato d'acciaio è comunque in grado di assorbire l'impatto, è preferibile spostarsi dalla traiettoria.</p>
	<p class="P1">&nbsp;</p>
	<p class="P1">Ricorda: contro le magie la tua abilità nel bloccare è inutile fino a quando non hai fatto abbastanza pratica. Quindi affronta subito i maghi e fa' assaggiare loro il tuo acciaio. È quel che si meritano, per ricorrere a un'arma tanto vile.</p>
	<p class="P1">&nbsp;</p>
	<p class="P1">Puoi anche parare senza uno scudo: è sufficiente bloccare il colpo con la tua spada, anche se non è una tecnica altrettanto efficace. E se vuoi essere originale e brandire due lame, non potrai bloccare, quindi non provarci neanche. Senza entrambe le mani sull'elsa non avrai mai la forza di contrastare i colpi.</p>
	<p class="P1">&nbsp;</p>
	<p class="P1">Ma, con un'arma in ogni mano, è molto probabile che tu sconfigga il tuo avversario molto più velocemente. La miglior difesa, dicono alcuni.</p>
	<p class="P1">&nbsp;</p>
	<p class="P1">Per brandire una lama ci sono alcuni fondamentali. I colpi veloci sono sempre una buona scelta, ma possono essere respinti, quindi fa' attenzione alle posture difensive del tuo avversario.</p>
	<p class="P1">&nbsp;</p>
	<p class="P1">Attendi l'occasione giusta, o creane una con i tuoi attacchi pesanti. I martelli colpiscono molto forte ma sono anche molto lenti. Lo stesso vale per le mazze e tutte le armi contundenti. Le asce sono un buon compromesso, mentre le spade sono le più veloci, ma non faranno barcollare allo stesso modo il tuo avversario con i loro fendenti.</p>
	<p class="P1">&nbsp;</p>
	<p class="P1">Non stancarti troppo, cerca di mantenere sempre un minimo di forza per contrastare i colpi, o anche per correre! Continua a muoverti durante un combattimento. Non farti mai chiudere in un angolo o circondare. Scegli con cura i tuoi bersagli: i maghi sono deboli e possono essere feriti molto velocemente, quindi concentrati su di loro come prima cosa.</p>
	<p class="P1">&nbsp;</p>
	<p class="P1">Lo scudo non è solo uno strumento di difesa. Usalo con la spalla e colpisci il tuo avversario. Questo lo catapulterà via e lo lascerà scoperto per dei veloci contrattacchi. Ancora meglio, carica lo scudo con del peso in più e colpisi i nemici. Se sono esili questo li metterà in ginocchio.</p>
	<p class="P1">&nbsp;</p>
	<p class="P1">Gli avversari più grossi non possono essere fatti barcollare con i tuoi attacchi pesanti. Solamente i colpi con scudo molto forti ti daranno modo di colpirli.</p>
	<p class="P1">&nbsp;</p>
	<p class="P1">Ricapitolando: blocca, contrattacca, colpisci! Colpiscili quando sono a terra! Non ti mostreranno pietà, quindi perché dovresti farlo tu? La battaglia consiste nell'attaccare il nemico, sorprenderlo il più velocemente possibile, e mai mollare il colpo. Continua a muoverti, continua a menare fendenti. Se ti consideri oltremodo forte, raccogli un'arma a due mani e falcia i tuoi nemici come spighe di grano. Sono lente e poco maneggevoli, ma sono impareggiabili in quanto a ossa spezzate e carni lacerate.</p>
	<p class="P1">&nbsp;</p>
	<p class="P1">I cimiteri sono affollati di spadaccini mediocri. Se non hai lo stomaco per la guerra, prova a fare il monaco. Ma se scegli la via del guerriero, impara le basi e tieni la testa ben ferma sulle spalle... o qualcuno te la farà volar via.</p>
</body>
</html>
