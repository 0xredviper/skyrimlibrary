<html xmlns="http://www.w3.org/1999/xhtml">
<head>
	<meta http-equiv='Content-type' content='text/html;charset=UTF-8'>
	<title>Prove di Sant'Alessia</title>
	<link rel="stylesheet" href="css/style.css" type="text/css" media="all" />
</head>
<body>
	<p class="P2">Prove di Sant'Alessia</p>
	<p class="P1">&nbsp;</p>
	<p class="P1">&nbsp;</p>
	<p class="P1">[Tratto dalle Prove di Sant'Alessia]</p>
	<p class="P1">&nbsp;</p>
	<p class="P1">Akatosh fece un patto con Alessia in quei giorni ormai così remoti. Raccolse le intricate trame dell'Oblivion e le legò saldamente con i tendini sanguinanti del suo cuore, quindi le diede ad Alessia, dicendo: "Questo sarà il mio pegno per te, che finché il tuo sangue e il tuo giuramento saranno mantenuti, così il mio sangue e il mio giuramento lo saranno altrettanto. Questo pegnò sarà l'Amuleto dei Re e un patto dovrà essere stretto tra noi, poiché io sono il Re degli Spiriti e tu sei la Regina dei Mortali. Come tu sarai testimone per tutti gli esseri mortali, così io sarò testimone per tutti gli spiriti immortali".</p>
	<p class="P1">&nbsp;</p>
	<p class="P1">E Akatosh trasse dal suo petto una coppa ardente del sangue del suo cuore e la versò nelle mani di Alessia dicendo: "Questo sarà un pegno per te del nostro sangue unito e della nostra promessa di fede. Finché tu e i tuoi discendenti porterete l'Amuleto dei Re, questo fuoco di drago arderà di fiamma eterna come segno per gli uomini e gli dei della nostra fedeltà. E finché gli Eterni Fuochi di Drago arderanno, giuro a te e a tutti i tuoi discendenti che il sangue del mio cuore manterrà saldi i Cancelli dell'Oblivion.</p>
	<p class="P1">&nbsp;</p>
	<p class="P1">E aggiunse: "Finché il sangue del drago scorrerà vigorosamente nei suoi sovrani, la gloria dell'Impero si estenderà senza fine negli anni. Ma se si spegneranno, o se nessun erede del nostro sangue unito porterà l'Amuleto dei Re, allora l'Impero cadrà nell'oscurità e i demoni signori del caos governeranno la terra".</p>
	<p class="P1">&nbsp;</p>
	<p class="P1">-- dalla liturgia della Nuova Accensione dei Fuochi di Drago</p>
</body>
</html>
